{"pub": "businessinsider", "title": "Le risposte della scienza a 14 domande difficili sul vino", "url": "https://it.businessinsider.com/14-domande-imbarazzanti-sul-vino-soddisfatte-dalla-scienza", "language": "", "published_at": "2019-08-29", "downloaded_at": "2019-09-02 07:00:01.277575+00:00", "text": "A dire il vero, dietro al vino si cela un sacco di scienza. Genetica, chimica, microbiologia, addirittura la psicologia giocano tutte un ruolo nel processo che va dal modo in cui il vino \u00e8 prodotto fino a quale bottiglia compriamo e quando.\n\nPer capire meglio cosa c\u2019\u00e8 in quel bicchiere di vino bianco o rosso, nel 2016 abbiamo scambiato due chiacchiere con James Harbertson, professore di enologia alla Washington State University.\n\nEcco tutto quello che c\u2019\u00e8 da sapere.\n\nIl vino economico fa male?\n\nFlickr/ZakVTA\n\nAssolutamente no. L\u2019anno scorso sono state messe in giro voci di una denuncia a proposito del fatto che i vini economici contenessero elevati livelli di arsenico. Piccolo dettaglio: la denuncia accostava i livelli di arsenico nel vino a quelli dell\u2019acqua potabile. Per avere esperienze negative legate all\u2019arsenico, dovreste probabilmente bere due litri di vino, pi\u00f9 o meno 13 bicchieri. Una quantit\u00e0 esagerata.\n\nChe differenza c\u2019\u00e8 tra un vino che costa 50 euro e uno che ne costa 500?\n\nestately.com\n\nIn breve? Non molta \u2013 finch\u00e9 vi limitate a berlo.\n\nIl prezzo deriva da una gran quantit\u00e0 di fattori: il produttore, il vitigno, l\u2019invecchiamento ecc. Ma se cercate una buona bottiglia di vino, una economica potrebbe avere lo stesso sapore, se non addirittura migliore, di una bottiglia da mille dollari.\n\nIn certe situazioni entra in gioco un\u2019importante componente psicologica. Uno studio realizzato tramite un test al buio in cui venivano serviti assaggi di vino ha dimostrato che le persone non trovavano migliori vini pi\u00f9 costosi rispetto a versioni economiche dello stesso vino. In un altro studio, i ricercatori hanno scoperto che sommelier inesperti preferivano in realt\u00e0 i vini meno cari ai pi\u00f9 costosi.\n\nSe siete collezionisti, per\u00f2, il prezzo far\u00e0 la differenza.\n\n\u201cAlla fine, \u00e8 solo vino\u201d, ha detto Harbertson.\n\nLeggi anche: Buoni ed economici: 20 vini bianchi a meno di 10 euro da bere quest\u2019estate\n\nCosa sono i tannini e cosa ci fanno nel mio vino?\n\nDavid Silverman / Getty Images\n\nAvete in mente quel senso di secco in bocca dopo un sorso di vino rosso? Potete ringraziare i tannini, sostanze chimiche naturali che si trovano nel vino e in altre bevande, come il t\u00e8 nero.\n\nI tannini rendono corposo il vino \u2013 gli danno una consistenza maggiore \u2013 e sono parte integrante di ogni vino rosso, ha detto Harbertson. Si legano a proteine, come quelle della saliva, rendendo asciutta la bocca. Non \u00e8 un\u2019esperienza semplice come l\u2019assaporare qualcosa di amaro. L\u2019interazione del vino rosso con la vostra bocca \u00e8 pi\u00f9 come una trama che un semplice sapore, qualcosa come una \u201csensazione\u201d.\n\nSbaglio se mi piace un vino da 3 euro?\n\nFoodbeast\n\nDevo ammetterlo: mi piace spendere solo tre euro per una bottiglia di vino. E Harbertson conferma che va benissimo.\n\nAnzi, pensa che sia \u201cfantastico\u201d.\n\n\u201cSe vi piace e costa solo tre euro, mentre qualcun altro deve spenderne trenta per lo stesso gusto, diamine, state facendo un affare!\u201d, ha detto.\n\nLeggi anche Vino buono, economico, facile da trovare: 31 bottiglie top a meno di 10 euro scelte da un sommelier\n\n\u00c8 come con le patatine fritte. Molti non sopportano le sottomarche, ma se vi piacciono, vi risparmiate un paio di euro. Alcuni studi hanno dimostrato che sapere che qualcosa costa di pi\u00f9 provoca una esperienza di gusto pi\u00f9 piacevole. E nella produzione di vino sfuso potrebbero esserci delle scorciatoie, ma se \u00e8 di vostro gradimento, continuate cos\u00ec.\n\nIn che modo dovrei distinguere un aroma floreale da uno fruttato? E questi aggettivi sono importanti?\n\nGetty Images/Justin Sullivan\n\nDi solito i vini racchiudono molte diverse sfumature aromatiche che possono essere davvero piacevoli se sapete quello che state facendo. Io, per quanto mi riguarda, non lo so.\n\nHarbertson ha suggerito di fare i seguenti esercizi per affinare i vostri sensi:\n\nPrendete un paio si confezioni di gelatine miste alla frutta e dividetele per sapore. Mettetele da parte per un paio di giorni \u2014 o ore, se siete di fretta \u2014 in modo da dimenticarvi quali sono quali. Quindi riprendetele e cercate di indovinare quale caramella ha quale sapore. Poi, provate insieme un paio di gelatine diverse. Indovinate il risultato? \u00c8 un po\u2019 quello che succede quando si assaggia un vino: \u00e8 una questione di riconoscere i diversi sapori e aromi, come quello di fragola, anche se non stai mangiando fragole.\n\nPerch\u00e9 si d\u00e0 cos\u00ec tanta importanza al profumo del vino?\n\nNoam Galai / Stringer / Getty Images\n\nMet\u00e0 del piacere del bere vino sta nell\u2019olfatto. In un bicchiere di vino, possono esserci tantissimi odori fruttati, floreali o corposi. E ci\u00f2 dipende anche da quanto tempo \u00e8 rimasto aperto. Un bicchiere di vino pu\u00f2 contenere migliaia di composti chimici pronti a reagire in qualsiasi momento.\n\n\u201cC\u2019\u00e8 tutta una serie di reazioni chimiche che cambiano l\u2019aroma del vino nel bicchiere\u201d, ha detto Harbertson.\n\nQueste hanno a che fare soprattutto con l\u2019aria che reagisce con la superficie del vino. Quando l\u2019ossigeno si mischia ai composti fenolici del vino provoca ossidazione che, se avviene troppo presto, pu\u00f2 fare andare a male un vino. Quell\u2019ottimo sapore fruttato, in poche ore pu\u00f2 trasformarsi in un che di stonato.\n\nCosa c\u2019entra il lievito nel vino?\n\nWikimedia Commons\n\nTutte quelle sostanze chimiche nel vino hanno probabilmente a che fare con il lievito, un microscopico fungo che metabolizza lo zucchero trasformandolo in alcol. Il lievito viene aggiunto al vino nel processo di fermentazione. Una volta che ha metabolizzato tutti gli zuccheri presenti nella bottiglia, muore.\n\n\u00c8 interessante, come fa notare l\u2019istituto di botanica della University of Hawaii, che la buccia degli acini contiene naturalmente una buona quantit\u00e0 di lievito che potrebbe contribuire alla fermentazione. Ma dato che i produttori di vino non possono controllare l\u2019azione di questo lievito, a volte si aggiungono specifiche qualit\u00e0 di lieviti per assicurarsi un grado di controllo.\n\nCosa sono i solfiti? E cosa ci fanno nel mio vino?\n\nWikimedia Commons\n\nI solfiti sono un composto che si trova nella maggior parte dei vini. Insieme, lo zolfo e l\u2019ossigeno dei solfiti esercitano una potente azione protettrice per evitare che il vino si ossidi troppo velocemente, cosa che pu\u00f2 cambiarne il sapore in peggio.\n\n\u201c\u00c8 davvero difficile bere un vino senza solfiti\u201d, ha detto Harbertson.\n\nAnzi, in realt\u00e0 i lieviti producono alcuni di questi solfiti. Harbertson ha detto che diverse colonie di lieviti nei vini a volte lotteranno tra loro creando solfiti a cui alcune variet\u00e0 sono pi\u00f9 sensibili. Alcune persone sono pi\u00f9 sensibili ai solfiti \u2013 che possono trovarsi anche in altri cibi sotto forma di conservanti \u2014 nel qual caso, la cosa migliore \u00e8 evitarli.\n\nLeggi anche: Vino 2.0: le migliori app per scegliere e comprare le bottiglie online\n\nA cosa serve fare decantare il vino?\n\nFlickr/Didriks\n\n\u00c8 tutta questione di olfatto e sedimenti. Soprattutto nei vini pi\u00f9 vecchi, le reazioni chimiche possono contribuire a creare particelle solide \u2014 qualsiasi cosa dalle cellule morte di lievito alle proteine ad altri composti organici. Far decantare un po\u2019 il vino pu\u00f2 contribuire a lasciarle sul fondo.\n\nLa decantazione pu\u00f2 anche servire ad attenuare il sapore di un vino molto aromatico.\n\nPerch\u00e9 tappiamo il vino?\n\nWikimedia Commons\n\nIl tappo, fatto di sughero, \u00e8 una risorsa rinnovabile, e la sua capacit\u00e0 di adattarsi alla forma di una bottiglia \u00e8 incredibilmente utile per la conservazione del vino.\n\nMe c\u2019\u00e8 un inconveniente: ogni tanto un qualcosa detto \u201csapore di tappo\u201d pu\u00f2 entrare nel vino. Non fa per forza male, ma render\u00e0 il sapore del vino un po\u2019 strano, come se sapesse di cartone ammuffito. Ad alcuni non d\u00e0 fastidio, ma altri, come Harbertson, non possono sopportarlo.\n\nLeggi anche: Nel vino italiano operano 1,3 milioni di persone, ma fanno i lavori sbagliati\n\nIl tappo a vite significa vino scadente?\n\nTobias Toft/Flickr\n\nNo!\n\nAnche se sulla mancanza di tappo di sughero aleggia lo stigma del vino scadente, nazioni come la Nuova Zelanda stanno passando ai tappi a vite perch\u00e9 si sono stufati dei tappi cattivi. Non solo evitano il sapore di tappo, ma sono anche ideali se non hai un cavatappi a portata di mano. Secondo Harbertson un tappo a vite ha la stessa efficacia di un tappo di sughero nell\u2019evitare l\u2019ingresso di aria.\n\nApprezzare tipi di vino diversi \u00e8 una questione genetica?\n\nHollis Johnson/Business Insider\n\nAssolutamente. I geni influiscono sulla nostra preferenza per il dolce, l\u2019amaro, il saporito ecc., e ci\u00f2 pu\u00f2 giocare un ruolo importante nella nostra scelta del vino.\n\nSi crede che il TAS2R38, il gene recettore del sapore amaro, sia responsabile del fatto che alcune persone siano estremamente sensibili ai sapori amari, mentre altri non ne hanno mai abbastanza. Altri geni del sapore, come quelli per il salato, possono avere un ruolo determinante nella nostra preferenza di un tipo di vino.\n\nPerch\u00e9 a volte ho mal di testa anche se ho bevuto solo un bicchiere di vino?\n\nandronicusmax/Flickr\n\nMolto spesso, ha detto Harbertson, \u00e8 pi\u00f9 una questione di come si beve piuttosto che di cosa si beve. Quando il vostro corpo metabolizza l\u2019alcol, provoca un\u2019infiammazione. Questa infiammazione pu\u00f2 contribuire al vostro mal di testa ed \u00e8, pi\u00f9 delle sostanze chimiche nel vino, la causa del dolore. Harbertson ha un suggerimento per evitare questo problema: mangiare e bere acqua mentre consumate vino pu\u00f2 aiutare ad evitare quel fastidioso mal di testa mattutino.\n\nLeggi anche: Tutto quello che dovete sapere sui postumi di una sbornia. E su come tentare di far andare via il dolore\n\nCi sono vini che dovrei evitare?\n\nJEAN-FRANCOIS MONIER/AFP/Getty Images\n\nHarbertson ha detto che non si spingerebbe a dire che ci sono vini da evitare. Dipende tutto dai vostri gusti e dalle caratteristiche. Nel complesso, non esistono tipi di vino specifici che \u201cavvelenano\u201d o danneggiano l\u2019organismo pi\u00f9 di quanto non faccia l\u2019alcol in generale.\n\nPersonalmente, ha detto, usa i vini economici per cose come la sangria, in cui il vino viene mischiato con frutta saporita e bibite gasate.", "description": "Cos'\u00e8 il tannino? Il vino economico \u00e8 peggio di quello caro? Meglio il tappo a vite o quello di sughero? Perch\u00e9 si fa decantare il vino? Risponde un sommelier", "authors": [], "top_image": "https://cdn.gelestatic.it/businessinsider/it/2017/05/5927292adf1bf0ec468b47e1-1024x768.jpg"}