{"pub": "businessinsider", "title": "Ogni anno negli USA vengono inutilmente scartati 3.500 reni donati per i trapianti", "url": "https://it.businessinsider.com/ogni-anno-negli-usa-vengono-scartati-3-500-inutilmente-reni-donati-per-i-trapianti", "language": "", "published_at": "2019-08-27", "downloaded_at": "2019-09-02 07:30:45.235842+00:00", "text": "La notizia arriva da CNN che ha ripreso uno studio della rivista JAMA Internal Medicine: secondo i ricercatori, attualmente negli USA ci sarebbero 93.000 persone in una lista d\u2019attesa per un rene donato. Nonostante questo, almeno 3.500 reni donati vengono scartati ogni anno.\n\nLa ragione di questi scarti, secondo i ricercatori, sta nel fatto che i protocolli medici americani sono relativamente arretrati rispetto a quelli di altri paesi (come Francia e Italia) e quindi tendono a scartare organi in non perfetto stato che invece, grazie a nuovi e avanzati approcci terapeutici, sono accettati e accettabili altrove, con strumenti e protocolli capaci di salvare organi e, soprattutto, vite.", "description": "", "authors": ["Alice Mattei"], "top_image": "https://cdn.gelestatic.it/businessinsider/it/2019/08/AGF_EDITORIAL_268053-1024x678.jpg"}