{"pub": "businessinsider", "title": "Addio draghi? L\u2019Indonesia pronta a chiudere ai turisti l\u2019Isola di Komodo", "url": "https://it.businessinsider.com/addio-draghi-lindonesia-pronta-a-chiudere-ai-turisti-lisola-di-komodo", "language": "", "published_at": "2019-08-27", "downloaded_at": "2019-09-02 07:05:56.953675+00:00", "text": "Il governo indonesiano conta di chiudere il Parco Nazionale di Komodo sull\u2019omonima isola, per proteggerla dalle continue visite, che ne stanno mettendo a repentaglio il delicato ecosistema. Lo schema prevede non solo la messa al bando dei turisti, ma anche quella dei residenti che saranno trasferiti altrove. L\u2019idea \u00e8 quella di eliminare le presenza umana sull\u2019isola, per consentire alla fauna selvatica di tornare a popolarla con animali come cervi, bufali e cinghiali. Pi\u00f9 di 176.000 turisti hanno visitato il Parco Nazionale di Komodo, un\u2019area protetta tra le isole di Sumbawa e Flores, nel 2018. L\u2019intera area \u00e8 stata nominata patrimonio mondiale dell\u2019UNESCO nel 1991.\n\nSi stima che circa 1.700 draghi di Komodo vivano sull\u2019isola di Komodo. Altre isole nel parco nazionale che ospitano oltre 1.400 lucertole giganti, come la vicina Rinca e Padar, rimarranno aperte ai turisti.", "description": "", "authors": ["Alice Mattei"], "top_image": "https://cdn.gelestatic.it/businessinsider/it/2017/05/GettyImages-490787283-1024x622.jpg"}