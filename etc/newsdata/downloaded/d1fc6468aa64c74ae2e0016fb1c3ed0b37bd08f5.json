{"pub": "businessinsider", "title": "La Cina ha un problema: i suoi giovani spendono troppo", "url": "https://it.businessinsider.com/la-cina-ha-un-problema-i-suoi-giovani-spendono-troppo", "language": "", "published_at": "2019-08-30", "downloaded_at": "2019-09-02 07:36:46.232949+00:00", "text": "E\u2019 piuttosto insolita l\u2019analisi proposta dal Wall Street Journal sull\u2019economia cinese, secondo cui uno dei problemi principali per l\u2019economia cinese sarebbero i giovani del Paese che, a dire degli analisti \u201cspendono troppo\u201d. \u201cMentre le generazioni precedenti \u2013 scrive il Journal \u2013 erano fatte di risparmiatori parsimoniosi, gli oltre 330 milioni di persone nate in Cina tra il 1990 e il 2009 si comportano molto pi\u00f9 come gli americani, spendendo avidamente in gadget, intrattenimento e viaggiare. Il consumo a ruota libera sta aiutando la Cina a diversificare la propria economia in un momento cruciale e i nuovi modelli di spesa hanno giovato a aziende come Alibaba , la cui rapida crescita ha contribuito a dare energia all\u2019economia cinese. Eppure tutto questo consumo ha un aspetto negativo. I livelli del debito delle famiglie sono aumentati rapidamente negli ultimi anni, con molti giovani cinesi che prendono in prestito denaro per i loro acquisti. Alti livelli di debito delle imprese e del governo sono gi\u00e0 preoccupazioni di vecchia data per Pechino. Con il crescere del debito delle famiglie, alcuni economisti temono che l\u2019onere del debito del paese potrebbe diventare ingestibile e pesare sulla crescita della Cina\u201d.\n\nI dati confermano questi timori, considerando il fatto che le persone nate dopo il 1990 costituivano quasi la met\u00e0 dei clienti durante l\u2019 ultimo evento commerciale annuale \u201cSingles Day\u201d , quando Alibaba ha venduto merci per circa 30,8 miliardi di dollari in 24 ore, a pi\u00f9 della met\u00e0 dei trentenni cinesi afferma di non avere nessun tipo di piano di risparmio.", "description": "", "authors": [], "top_image": "https://cdn.gelestatic.it/businessinsider/it/2019/08/GettyImages-51407095-1024x683.jpg"}