{"pub": "businessinsider", "title": "Amazzonia in fiamme: in 21 giorni, segnalati oltre 320 mila incendi. Le foto del disastro e le mappe del pericolo Co (che non incombe solo sul Brasile) \u2013 Business Insider Italia", "url": "https://it.businessinsider.com/amazzonia-in-fiamme-in-21-giorni-segnalati-oltre-320-mila-incendi-le-foto-del-disastro-e-le-mappe-del-pericolo-co-che-non-incombe-solo-sul-brasile", "language": "", "published_at": "2019-08-23", "downloaded_at": "2019-09-02 07:34:55.544683+00:00", "text": "Le fiamme si mangiano l\u2019equivalente di tre campi da calcio al minuto. Se pensate che gli incendi vanno avanti \u2013 ininterrottamente \u2013 da 17 giorni, potrete avere un\u2019idea del disastro ecologico che si sta consumando in Amazzonia.Nel polmone verde del globo \u2013 da sola le foreste del Sudamerica producono il 20% dell\u2019ossigeno del pianeta \u2013 solo nel periodo tra tra l\u20191 e il 22 agosto 2019, sono stati segnalati 318.569 focolai, e parliamo solo del Brasile. A tenere i calcoli aggiornati, minuto per minuto \u00e8 fires.globalforestwatch.org (), che fornisce in tempo reale le mappe degli incendi.\n\nLa mappa dei focolai attivi il 23 agosto in Brasile. Da https://fires.globalforestwatch.org\n\nSecondo le elaborazioni di fires.globalforestwatch.org, da inizio agosto, solo nella regione del Par\u00e0 si sono registrati 66.393 focolai d\u2019incendio, mentre in Mato Grosso 54.823.\n\nLa mappa dei distretti brasiliani colpiti dagli incendi nel mese di agosto.\n\nL\u2019estensione delle fiamme \u2013 tutte originate dall\u2019attivit\u00e0 umana, soprattutto dei contadini che danno fuoco alla foresta per ottenere pascoli \u2013 \u00e8 tanto ampia, che il fumo provocato \u00e8 visibile dallo spazio. Come mostrano queste due immagini elaborate dalla Nasa. La foto scattata il 13 agosto scorso dal satellite NOAA-20 della National Oceanic and Atmospher Administration (NOAA) del Dipartimento del Commercio degli Stati Uniti, mostra chiaramente la colonna di fumo. \u201cQuesto fumo assorbe la luce solare, impedendole di raggiungere il suolo, raffreddando la superficie e riscaldando l\u2019atmosfera. Questo processo pu\u00f2 impedire la formazione di nuvole \u201d, afferma l\u2019istituzione governativa.\n\nFoto satellitare della Nasa che mosytano il fumo generato dagli incendi, visibile dallo spazio. NASA Earth Observatory images by Lauren Dauphin, using MODIS data from NASA EOSDIS/LANCE and GIBS/Worldview and VIIRS data from NASA EOSDIS/LANCE and GIBS/Worldview, and the Suomi National Polar-orbiting Partnership.\n\nMa gli effetti della combustione non sono evidenti solo in una parte del Brasile (il cielo di San Paolo, citt\u00e0 a migliaia di miglia di distanza dalla foresta, luned\u00ec \u00e8 diventato nero a met\u00e0 pomeriggio perch\u00e9 il fumo aveva oscurato il sole). Il Servizio di monitoraggio atmosferico Copernico \u2013 il programma di osservazione della Terra dell\u2019Unione europea \u2013 ha infatti elaborato le mappe sulla previsione della concentrazione di aerosol nell\u2019atmosfera rilasciata dalla combustione della biomassa destinati a vagare per l\u2019atmosfera e a ricadere a miglia di chilometri di distanza. Gli aerosol sono particelle liquide o solide sospese nell\u2019atmosfera, come polvere, cenere vulcanica e fumo, che influiscono sulla qualit\u00e0 dell\u2019aria e sul clima. Possono provenire da polvere del deserto, eruzioni vulcaniche e, come in questo caso, da incendi. Sono anche prodotti dall\u2019attivit\u00e0 umana. La profondit\u00e0 ottica dell\u2019aerosol (AOD) \u00e8 una misura della quantit\u00e0 totale di aerosol in una colonna verticale dell\u2019atmosfera. In questa mappa elaborata da Copernico si nota l\u2019aumento degli aerosol atmosferici sul Sudamerica.\n\nIl monossido di carbonio (CO) \u00e8 un inquinante atmosferico prodotto dalla combustione di combustibili fossili, nonch\u00e9 incendi e combustione di biomassa. Ha una durata media di diversi mesi e quindi \u00e8 si presta al trasporto di lungo raggio. Le previsioni del CAMS mostrano come il CO \u00e8 distribuito in tutto il mondo e come pennacchi, ad esempio, dagli incendi sono trasportati attraverso i continenti dai venti dominanti.", "description": "", "authors": [], "top_image": "https://cdn.gelestatic.it/businessinsider/it/2019/08/Amazzonia-3.jpg"}