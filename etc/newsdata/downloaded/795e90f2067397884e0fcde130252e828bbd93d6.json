{"pub": "businessinsider", "title": "Dopo tre anni di tregua, le Farc sono pronte a imbracciare di nuovo le armi", "url": "https://it.businessinsider.com/dopo-tre-anni-di-tregua-le-farc-sono-pronte-a-imbracciare-di-nuovo-le-armi", "language": "", "published_at": "2019-08-30", "downloaded_at": "2019-09-02 07:19:45.202743+00:00", "text": "Potrebbe ricominciare presto, molto presto, la terribile, odiosa e sanguinosa guerriglia delle Farc, le Forze armate rivoluzionarie colombiane, costata in 52 anni milioni di sfollati e 220 mila morti\n\nIl leader delle Farc, il cui vero nome \u00e8 Luciano Mar\u00edn ma \u00e8 conosciuto con lo pseudonimo di Iv\u00e1n M\u00e1rquez, ha parlato di un ritorno in guerra e ha lanciato una nuova chiamata alle armi. Secondo M\u00e1rquez, il governo avrebbe violato gli accordi di pace e in questo modo, li avrebbe resi nulli. Il presidente della Colombia Iv\u00e1n Duque ha risposta promettendo di fermare M\u00e1rquez e i suoi e dicendo che il Paese \u201cnon accetter\u00e0 minacce di alcun tipo\u201d. Un clima di tensione, accentuato anche dal fatto che il presidente Duque ha descritto il signor M\u00e1rquez non come un leader rivoluzionario, ma come parte di una \u201cbanda di narco-terroristi\u201d, che cercano di arricchirsi con i profitti della droga \u201cproteggendosi con falsi vestiti ideologici per sostenere la loro struttura criminale\u201d.", "description": "", "authors": ["Alice Mattei"], "top_image": "https://cdn.gelestatic.it/businessinsider/it/2017/01/57bdd9b8db5ce9ad018b89e7-1024x706.jpeg"}