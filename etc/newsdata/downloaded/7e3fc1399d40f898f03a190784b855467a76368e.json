{"pub": "businessinsider", "title": "Idee di investimento \u2013 Obbligazioni \u2013 2 settembre 2019", "url": "https://it.businessinsider.com/idee-di-investimento-obbligazioni-2-settembre-2019", "language": "", "published_at": "2019-09-02", "downloaded_at": "2019-09-02 09:05:23.936068+00:00", "text": "E\u2019 determinante assicurarsi il giusto equilibrio tra rischio e rendimento e gli high yield al momento sembrano troppo rischiosi. C\u2019\u00e8 invece ancora valore nel debito emergente e nei bond con rating BBB\n\nBILANCIARE OPPORTUNITA\u2019 E RISCHIO\n\nPrevedere l\u2019andamento delle economie, delle decisioni politiche, delle scelte monetarie delle banche centrali e dei mercati finanziari \u00e8 un esercizio difficile se non impossibile. Proprio per questo Ella Hoxha, senior investment manager di Pictet Asset Management, preferisce adottare scelte di portafoglio che, partendo dall\u2019individuare tendenze strutturali di lungo termine, siano capaci di abbinare le opportunit\u00e0 che si vengono a creare con un\u2019ampia diversificazione dei rischi, in modo da trovare il giusto equilibrio tra rischio e rendimento. Per esempio, nell\u2019area del dollaro statunitense Hoxha reputa che i titoli con rating BBB, il gradino pi\u00f9 basso dell\u2019universo investment grade, siano quelli con maggiori potenzialit\u00e0 di guadagno perch\u00e9 sono stati messi sotto pressione dai flussi di vendita sul mercato e scambiano ora a un premio interessante. Inoltre, anche questi bond dovrebbero beneficiare dei tagli dei tassi della Federal Reserve, mentre diverse grandi e solide aziende con questo merito di credito dovrebbero alleggerire l\u2019esposizione debitoria dopo aver intrapreso operazioni di fusione e acquisizione. Per bilanciare il rischio di una loro correzione dei prezzi in caso di grave flessione o recessione \u2013 sebbene non sia questo il caso base di Hoxha \u2013 l\u2019esperta ha assunto un\u2019esposizione sui titoli di stato Usa (Treasury) con scadenza compresa tra 10 e 30 anni. Stesso approccio in Europa, dove l\u2019esposizione alle obbligazioni societarie investment grade, in particolare di emittenti del settore immobiliare, \u00e8 stata bilanciata con Bund tedeschi con scadenza lunga. Anche nell\u2019ambito del debito emergente vi sono opportunit\u00e0 che vanno opportunamente bilanciate da solide coperture. Il debito dei Paesi in via di sviluppo \u00e8 molto sensibile ai tassi d\u2019interesse statunitensi, dal momento che l\u2019indebitamento in dollari degli emerging markets ha registrato un\u2019accelerazioni negli ultimi decenni. \u201cSiamo convinti che le obbligazioni dei mercati emergenti in dollari Usa offrano l\u2019opportunit\u00e0 di generare rendimenti interessanti rettificati per la volatilit\u00e0 negli anni a venire. Resta il fatto che, in parallelo al trend positivo di lungo periodo, gli investitori devono mettere in conto picchi di volatilit\u00e0 a breve termine. Per questo abbiamo adottato una strategia specifica, che consiste nell\u2019implementare posizioni corte (ribassiste) in una gamma di valute dei mercati emergenti rispetto al dollaro\u201d, conclude Hoxha nell\u2019articolo Trovare il giusto equilibrio tra rischio e rendimento negli investimenti obbligazionari\u2026\n\nContinua la lettura", "description": "", "authors": [], "top_image": "https://cdn.gelestatic.it/businessinsider/it/2019/09/obbligazioni-1-1024x683.jpg"}