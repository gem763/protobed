{"pub": "businessinsider", "title": "Ecco cosa serve esattamente per essere accettati all\u2019Mba di Harvard. Parola di esperti", "url": "https://it.businessinsider.com/ecco-cosa-serve-esattamente-per-essere-accettati-allmba-di-harvard-parola-di-esperti", "language": "", "published_at": "2019-09-02", "downloaded_at": "2019-09-02 09:04:24.594930+00:00", "text": "Sono circa 10.000 gli studenti che ogni anno fanno domanda di ammissione alla Harvard Business School, ma il tasso di ammissione \u00e8 solo dell\u201911%.\n\nCinque candidati che ce l\u2019hanno fatta analizzano cosa ha funzionato per riuscire a entrare e cosa non va bene.\n\nAd esempio, \u00e8 importante non esagerare con i racconti di come avete superato difficolt\u00e0 incredibili. Inoltre lo scritto dovrebbe essere succinto e non complicato.\n\nPrendetevi del tempo per lavorare nel campo in cui volete impegnarvi \u2014 e non abbiate paura di crearvi dei contatti.\n\nIl direttore generale responsabile delle ammissioni e delle borse di studio per il Master in Businnes Administration (MBA, Master in gestione d\u2019impresa) ha individuato tre qualit\u00e0 condivise dai richiedenti ammessi, tra cui la capacit\u00e0 di apprezzare e partecipare a \u201cvivaci discussioni all\u2019interno di un aula\u201d.\n\nLe pi\u00f9 recenti statistiche pubblicate sul sito di Harvard mostrano un tasso di ammissioni al suo prestigioso programma MBA di appena l\u201911%. Si tratta di cifre intimidatorie per i circa 10.000 studenti che ogni anno fanno domanda per la Harvard Business School.\n\nSe speri di riuscire a entrare, il consiglio migliore \u00e8 spesso quello di un addetto ai lavori \u2014 qualcosa in siamo specializzati da Business Insider. Ecco allora dei consigli dalla trincea su cosa ha funzionato e cosa no per chi ha fatto domanda per la HBS ed \u00e8 riuscito a farsi ammettere.\n\nRendi la tua tesina una \u2018finestra sulla tua anima\u2019\n\nLa tesina personale rappresenta una componente critica di ogni domanda di ammissione in tutte le facolt\u00e0 di economia. Per cui, quando ti proponi di entrare in una universit\u00e0 cos\u00ec ambita come Harvard, il tuo scritto non deve essere solo brillante, ma deve proprio splendere fino ad abbagliare.\n\n\u201cA costo di sembrare esageratamente drammatico, le tesi scritte sono finestre sulle vostre anime\u201d, ha detto Patrick Mullane, direttore generale dell\u2019Harvard Business School Online, laureatosi alla HBS. \u201cPermettono di dare una personalit\u00e0 ai numeri che compongono la gran parte della domanda di ammissione. Non basta scrivere molto bene, anche se \u00e8 essenziale. Un candidato deve anche essere capace a comunicare, in uno spazio relativamente breve, qualcosa che lo renda umano\u201d.\n\nMullane non pensa che questo \u201cqualcosa\u201d debba essere una storia di superamento di avversit\u00e0 incredibili, e dice che esagerare in questo senso potrebbe essere controproducente. Inoltre lo scritto non deve essere complicato.\n\n\u201cI bravi comunicatori usano un linguaggio semplice e frasi brevi per esprimere il proprio pensiero\u201d, ha detto Mullane. \u201cUna volta, il comico George Burns ha detto, \u2018Il segreto di un buon sermone \u00e8 di avere un buon inizio e una buona fine, e che essi siano il pi\u00f9 possibile vicini\u2019. Credo che sia un buon consiglio, valido anche per un saggio di ammissione\u201d.\n\nDevi raccontare una storia originale \u2014 e raccontarla bene\n\nSapendo che migliaia di altri candidati molto agguerriti potrebbero seguire lo stesso consiglio, allora la domanda diventa: come dare al tuo testo la maggiori probabilit\u00e0 di spiccare dal mucchio?\n\nMike Rivkin, autore e titolare di Silverfish Press, laureato alla HBS, ha detto che avere una storia diversa da raccontare rispetto allo studente medio del college potrebbe servire a spostare l\u2019ago della bilancia al momento di conquistare il comitato di ammissione.\n\nRivkin ha detto che, nonostante i suoi voti al college fossero \u201cbuoni ma non straordinari\u201d e le sue attivit\u00e0 extracurricolari modeste, aveva incentrato la sua tesi scritta sulla sua particolare esperienza di capitano di pescherecci al largo di San Diego. In qualit\u00e0 di capitano dotato di licenza della guardia costiera che si \u00e8 guadagnato i soldi per il college pescando aguglie e tonni, ha riconosciuto di avere avuto da raccontare una storia che difficilmente sarebbe stata simile a quella di altri candidati.\n\n\u201cGuardando indietro, penso che l\u2019originalit\u00e0 di una formazione simile ha soddisfatto l\u2019esigenza di diversit\u00e0 dell\u2019HBS\u201d, ha detto Rivkin. \u201cI dettagli del comando di un costoso peschereccio e della responsabilit\u00e0 per i relativi beni affittati, per il carburante, l\u2019equipaggio, la manutenzione e altro non erano proprio l\u2019argomento di una tipica candidatura\u201d.\n\nHa aggiunto che anche alcune buone lettere di raccomandazione potrebbero essere di aiuto.\n\nTrasmetti autenticit\u00e0\n\nNel tentativo di trovare una storia che risalti, \u00e8 importante assicurarsi che il tuo testo sia comunque autentico.\n\nShaifali Aggarwal, laureata alla HBS, fondatrice e AD di Ivy Groupe, una societ\u00e0 di consulenza per l\u2019amissione all\u2019MBA, ha detto che comunicare autenticamente \u00e8 stata la chiave che l\u2019ha aiutata a essere selezionata per il programma.\n\nShaifali Aggarwal. Per gentile concessione di Shaifali Aggarwal\n\n\u201cMi sono presa il tempo per riflettere sulla mia esperienza in ambito personale/extracurriculare, professionale e accademico e acquisire una comprensione di quali fossero i punti di forza e le qualit\u00e0 mie peculiari per poi evidenziarli con esempi specifici nella mia domanda\u201d, ha detto Aggarwal.\n\nAggarwal ha inoltre collegato le cose all\u2019interno della sua storia affinch\u00e9 il comitato di ammissione potesse capire le sue scelte e come collegavano alle sue aspirazioni future.\n\n\u201cPer distinguermi ulteriormente, ho spiegato bene perch\u00e9 alcune esperienze sono state strumentali nel definire chi ero e perch\u00e9 erano significative per me\u201d, ha detto. \u201cNel farlo, ho dimostrato i miei aspetti umani come anche autoconsapevolezza\u201d.\n\nDatti abbastanza tempo per scrivere il tuo capolavoro\n\nUna volta che hai riconosciuto la storia autentica che solo tu puoi raccontare e che sei impegnato ha trasmetterla in stile George Burns, assicurati di non sabotare i tuoi sforzi non riuscendo a ritagliarti abbastanza tempo per scriverla.\n\nKaneisha Grayson, che era stata ammessa alla HBS con un punteggio di 620 al GMAT (test internazionale standardizzato in inglese, ndt.) e che adesso aiuta gli altri a fare lo stesso in qualit\u00e0 di fondatrice e AD di The Art of Applying, enfatizza l\u2019importanza di avere abbastanza tempo, spazio e sostegno per scrivere un saggio eccezionale, dicendo che molti candidati dedicano troppo tempo ed energia per \u201cconcludere il GMAT \u201d mentre si lasciano appena qualche settimana \u2014 o addirittura qualche giorno \u2014 per lavorare sulla tesina.\n\n\u201cLa tesina \u00e8 la parte del tuo processo di candidatura sulla quale hai pi\u00f9 controllo\u201d, ha detto Grayson. \u201cFacendo del tuo saggio una rappresentazione concisa, convincente e autentica dei tuoi traguardi, obiettivi e interessi personali e professionali che ti spingono a fare parte della comunit\u00e0 dell\u2019HBS, ti concedi un vantaggio enorme rispetto a persone che trattano il saggio come un aspetto secondario\u201d.\n\nAnche Camilo Maldonado, un membro HBS Class del 2017 che ha cofondato The Finance Twins, nella sua domanda all\u2019HBS si \u00e8 concentrato sul porre l\u2019enfasi sulla sua esperienza di lavoro unica.\n\nCamilo Maldonado. Per gentile concessione di Camilo Maldonado\n\nQuando ha fatto domanda, Maldonado lavorava da Bonobos, una societ\u00e0 di e-commerce di abbigliamento maschile, dove a venticinque anni era stato promosso capo dello staff. Di conseguenza, Maldonado aveva molta responsabilit\u00e0 all\u2019interno di un\u2019azienda pi\u00f9 piccola e meno strutturata.\n\n\u201cMi sono assicurato che le mie raccomandazioni evidenziassero le esperienze che avevo avuto mentre lavoravo in un\u2019azienda che \u00e8 cresciuta velocemente\u201d, ha detto Maldonado. \u201cSapevo che molti candidati alle migliori facolt\u00e0 economiche vengono da societ\u00e0 di Wall Street o che fanno parte di Fortune 500, o da giganti informatici, e che la mia esperienza lavorativa meno tipica avrebbe contribuito a distinguermi\u201d.\n\nFa\u2019 un po\u2019 di pratica nel settore\n\nCos\u2019altro puoi fare per aumentare le tue possibilit\u00e0 di entrare all\u2019HBS oltre a scrivere un testo fenomenale? Alcuni diplomati della HBS hanno accennato a lavori o tirocini nei loro settori\u2014 sia in ambiti tradizionali dell\u2019MBA, quali finanza e management consulting, sia in aree quali startup, assistenza sanitaria, governo o non profit \u2014 prima di inoltrare domanda per il corso universitario di gestione aziendale di Harvard.\n\nPaige Arnof-Fenn, fondatrice e AD di Mavens & Moguls, ha superato tutte le prove. Avere frequentato Stanford e essere una sedicente \u201cbuona studentessa, forte in matematica, ha fatto bene al mio GMAT \u2014 non guastava il fatto che anche mio padre avesse studiato l\u00ec\u201d. Oltre a queste credenziali, lei aveva lavorato per due anni a Wall Street prima di fare domanda.\n\nPaige Arnof-Fenn. Per gentile concessione di Paige Arnof-Fenn\n\n\u201cAvevo ottime raccomandazioni dai miei capi, ho scritto dei buoni saggi e fatto domanda alla prima tornata, per cui sentivo di avere buone possibilit\u00e0 di entrare\u201d, ha detto Arnof-Fenn; e cos\u00ec \u00e8 stato.\n\nAnche Marques Torbert, un diplomato all\u2019HBS, ora AD di Ametros, ha indicato la validit\u00e0 di lavorare nel settore prima di gettarsi nella mischia alla Harvard Business School.\n\n\u201cProvenendo da una storia famigliare digiuna di impresa, finanza e istruzione universitaria, ho sfruttato le risorse e i legami che avevo gi\u00e0 realizzato\u201d, ha detto Torbert.\n\nCon l\u2019aiuto di un tutor e di un ex allievo del suo liceo, ha avviato la sua carriera come tirocinante e lavorato per societ\u00e0 d\u2019investimenti, dove si \u00e8 fatto un bagaglio di conoscenze finanziarie.\n\n\u201cCon la volont\u00e0 di sfidare me stesso, volevo allargare la mia esperienza finanziaria e comprendere il lato operativo del settore\u201d, ha detto Torbert.\n\nConcentrati su queste 3 caratteristiche\n\nQuando Chad Losee, amministratore delegato responsabile alle ammissioni e alle borse di studio dell\u2019HBS, d\u00e0 un consiglio per l\u2019ammissione, i candidati per il programma farebbero meglio a stare attenti.\n\nLosee ha detto che i candidati che ce l\u2019hanno fatta condividono tre caratteristiche.\n\n\u201cPrimo, hanno dimostrato capacit\u00e0 di leadership, che si trattasse di ambiente accademico, professionale o extracurriculare, e hanno dimostrato il potenziale per avere addirittura un impatto maggiore\u201d, ha detto.\n\nCerchiamo anche candidati che abbiano un\u2019attitudine e una propensione analitiche, siano capaci e vogliano analizzare una situazione e formarsi un\u2019opinione in base a tale analisi, e apprezzino una vivace discussione nell\u2019aula, una componente fondamentale del nostro metodo di apprendimento\u201d.\n\nInfine, Losee pone l\u2019accento sul fatto che la scuola cerca studenti che si impegnino nella comunit\u00e0 dell\u2019HBS e rispettino i propri compagni. \u201cLe discussioni migliori nascono quando c\u2019\u00e8 diversit\u00e0 di pensiero, per cui riteniamo davvero importante che la nostra popolazione studentesca rifletta la natura dell\u2019attuale impresa globale\u201d, ha detto Losee.\n\nMandate la vostra candidatura e, buona fortuna\n\nChristine Telyan, diplomata al\u2019HBS, AD e cofondatrice di UENI, una societ\u00e0 informatica di Londra, ha ben sintetizzato il punto di vista di molti suoi ex compagni: mentre sono molte le condizioni necessarie per l\u2019ammissione all\u2019HBS \u2014 buoni voti universitari, punteggi GMAT quasi perfetti ed esperienza lavorativa interessante o competitiva \u2014 nessuna di queste \u00e8 sufficiente da sola.\n\n\u201cNel tuo petto deve ardere quel fuoco di ambizione che ti spinge fare cose un po\u2019 fuori dall\u2019ordinario\u201d, ha detto Telyan. \u201cDevi voler lavorare su cose che mettano alla prova i limiti dell\u2019impresa e delle societ\u00e0\u201d.\n\nChristine Telyan. Per gentile concessione di Christine Telyan\n\nTelyan ha anche indicato il proverbiale elefante nella stanza: oltre a fare tutto bene, devi essere anche molto fortunato.\n\n\u201cMoltissimi candidati capaci, esperti e ambiziosi non ce l\u2019hanno fatta\u201d, ha detto. \u201cIl tuo profilo deve contribuisce solo al giusto equilibrio della classe di 900 studenti, che dipende tanto dagli altri 899 come dipende da te.\n\n\u201cCome per molti successi nella vita, la fortuna ha un gran peso sul perch\u00e9 qualcuno viene ammesso alla Harvard Business School, cosa che dovrebbe farci restare con i piedi per terra ed essere umili\u201d.", "description": "", "authors": ["Robin Madell"], "top_image": "https://cdn.gelestatic.it/businessinsider/it/2019/08/5d373c7f100a244661598bb3-1536-1152-1024x768.jpg"}