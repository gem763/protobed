{"pub": "businessinsider", "title": "Vendi casa? Dipingila di grigio chiaro, spunterai un prezzo pi\u00f9 alto! Ma se la cucina \u00e8 gialla\u2026 \u2013 Business Insider Italia", "url": "https://it.businessinsider.com/vendi-casa-dipingila-di-grigio-chiaro-spunterai-un-prezzo-piu-alto-ma-se-la-cucina-e-gialla", "language": "", "published_at": "2019-08-28", "downloaded_at": "2019-09-02 07:10:13.960444+00:00", "text": "Artazum / Shutterstock.com\n\nSe stai per vendere casa, magari stai pensando anche a dei cambiamenti per renderla pi\u00f9 appetibile agli acquirenti.\n\nDa un nuovo studio effettuato da Zillow (una grande agenzia immobiliare ndr) il colore delle pareti \u00e8 una modifica da prendere seriamente in considerazione.\n\nDopo aver analizzato oltre 32.000 fotografie di annunci di case vendute negli Stati Uniti, Zillow ha proposto un elenco di colori ideale.\n\nAd esempio, le case dipinte in \u201cgreige\u201d, una sfumatura tra il grigio chiaro e il beige, tendono a essere vendute a 3.496 dollari in pi\u00f9 rispetto a case simili dipinte di marrone o marrone chiaro.\n\n\u201cIl colore pu\u00f2 essere uno strumento molto valido per attirare acquirenti verso una casa, soprattutto per quanto concerne le foto e i video pubblicati\u201d, ha detto l\u2019economista capo di Zillow Svenja Gudell in un comunicato stampa.\n\n\u201cDipingere le pareti con colori brillanti e naturali, in particolare con sfumature di blu e grigio chiaro, non solo fa sembrare pi\u00f9 grande un appartamento, ma aiuta anche i futuri acquirenti a immaginarsi all\u2019interno dello spazio. Inserire dell\u2019azzurro nelle cucine e nei bagni potrebbe ripagare particolarmente bene in quanto il colore \u00e8 complementare ai ripiani e gli armadietti bianchi, una tendenza in aumento in entrambi gli ambienti\u201d.\n\nEcco le scoperte di Zillow su quale colore scegliere (e quale evitare):\n\nCucine:\n\nBlu (dal celeste al grigio blu chiaro): casa venduta in media a 1.809 dollari in pi\u00f9\n\nGiallo (dal giallo paglierino al calendula): casa venduta in media a 820 dollari in meno\n\nBagni:\n\nBlu/lilla (dal blu pastello leggero al pervinca): casa venduta in media a 5.440 dollari in pi\u00f9\n\nBianco/nessun colore (bianco sporco o guscio d\u2019uovo): casa venduta in media a 4.035 dollari in meno\n\nCamere da letto:\n\nDimasik_sh / Shutterstock.com\n\nBlu (dal ceruleo al blu cadetto): casa venduta in media a 1.856 dollari in pi\u00f9\n\nRosa (dal rosa chiaro al rosa antico; spesso riscontrato in camere di bambini): casa venduta in media a 208 dollari in meno\n\nCamera da pranzo:\n\nBlu (dall\u2019ardesia al grigio blu chiaro; blu marino riscontrato anche nelle camere da pranzo insieme al bianco): casa venduta in media a 1.926 dollari in pi\u00f9\n\nRosso (rosso mattone, terracotta o rosso rame): casa venduta in media a 2.031 dollari in meno\n\nSalotto:\n\nMarrone (beige chiaro, talpa pallido, avena): casa venduta in media a 1.809 dollari in pi\u00f9\n\nBlu (grigio pastello, dall\u2019argento chiaro all\u2019azzurro, pervinca): casa venduta in media a 820 dollari in meno\n\nEsterno:\n\nGrigio/marrone (greige \u2014 mix di grigio e beige): casa venduta in media a 1.526 dollari in pi\u00f9\n\nMarrone (marrone medio, talpa o stucco): casa venduta in media a 1.970 in meno\n\nPorta d\u2019ingresso:\n\nGrigio/blu (dal blu marino al grigio scuro o antracite): casa venduta in media a 1.514 dollari in pi\u00f9", "description": "Uno studio di Zillow ha analizzato oltre 32.000 fotografie di annunci di case vendute in Usa: ecco un elenco di colori ideale, dalla cucina al salotto", "authors": [], "top_image": "https://cdn.gelestatic.it/businessinsider/it/2017/06/TET0127096_pr.jpg"}