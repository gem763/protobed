{"pub": "businessinsider", "title": "Attese & Mercati \u2013 Settimana dal 2 settembre 2019", "url": "https://it.businessinsider.com/attese-mercati-settimana-dal-2-settembre-2019", "language": "", "published_at": "2019-09-02", "downloaded_at": "2019-09-02 09:03:18.318971+00:00", "text": "I mercati entrano nella parte finale del 2019 con le Borse in apparente stabilizzazione. Stime a lungo termine \u2018grigie\u2019 per tutte le asset class, ma i tassi Usa in calo possono essere un bonus sottostimato per famiglie e imprese americane\n\nLA RIPRESA AUTUNNALE NEL SEGNO DEL DOLLARO FORTE\n\nI mercati azionari hanno chiuso agosto su una nota di stabilizzazione, il dollaro si \u00e8 rafforzato su quasi tutte le valute, americani e cinesi (soprattutto) sono alla ricerca del punto di sopportazione oltre il quale uno dei due, o entrambi, dovr\u00e0 concedere qualcosa. Intanto sono in arrivo dati economici importanti, a cominciare dal Job Report Usa venerd\u00ec, ma anche vendite di auto e ordini di beni durevoli. Intanto in Europa ci si prepara al ritorno della Bce del 12 settembre, quando si alzer\u00e0 il velo sui dettagli del nuovo stimolo monetario, con i pochi falchi rimasti sempre pi\u00f9 sulla difensiva, mentre gli investitori continuano a tenere sotto i riflettori gli sviluppi politici in Gran Bretagna, Italia e Germania reduce dalle elezioni nei lander dell\u2019ex DDR. Nel resto del mondo da segnalare le riunioni delle banche centrali di Australia, Canada e Svezia, tutti e tre paesi del G10. Gli australiani hanno gi\u00e0 tagliato due volte quest\u2019anno, i canadesi invece potrebbero decidere di accodarsi alla Fed, mentre la Svezia \u00e8 gi\u00e0 entrata in territorio di tassi negativi, con la corona che viaggia ai minimi da 17 anni contro dollaro. La forza del biglietto verde resta incontrastata sul tavolo globale del Forex, con l\u2019unica parziale eccezione delle Yen, che si avvantaggia anche della debolezza dello Yuan cinese\u2026\n\nContinua la lettura", "description": "", "authors": [], "top_image": "https://cdn.gelestatic.it/businessinsider/it/2019/09/attese-1.jpg"}