{"pub": "businessinsider", "title": "Alla fine dell\u2019estate aumentano i divorzi. Ecco 6 motivi per cui accade", "url": "https://it.businessinsider.com/alla-fine-dellestate-aumentano-i-divorzi-ecco-6-motivi-per-cui-accade", "language": "", "published_at": "2019-09-01", "downloaded_at": "2019-09-02 07:08:55.102735+00:00", "text": "I tassi di divorzio raggiungono il picco massimo in agosto e Business Insider ha parlato con diversi esperti per scoprire il perch\u00e9.\n\nLe coppie pensano che l\u2019estate li aiuter\u00e0 a riaccendere la loro relazione, ma il fatto di avere pi\u00f9 tempo da passare assieme non fa che enfatizzare i problemi coniugali.\n\nInoltre la fine dell\u2019estate \u00e8 il momento perfetto per un divorzio perch\u00e9 la maggior parte delle vacanze in famiglia sono finite e manca abbastanza tempo fino alle prossime vacanze.\n\nVisita la homepage di Business Insider per altre storie e iscriviti alla newsletter per rimanere sempre aggiornato.\n\nAgosto segna non solo la fine dell\u2019estate ma anche la fine di molti matrimoni.\n\nSecondo uno studio dell\u2019Universit\u00e0 di Washington, i tassi di divorzio raggiungono un picco costante verso la fine dell\u2019estate, in particolare ad agosto.\n\nIn effetti, Chris Farish, avvocato e presidente dell\u2019IACP, Academy of Collaborative Professionals con sede a Dallas, ha dichiarato di vedere pi\u00f9 clienti entrare nel suo ufficio in agosto rispetto a qualsiasi altro mese.\n\n\u201cVedo anche che i clienti che magari mi hanno chiesto una consulenza in primavera o addirittura in autunno dell\u2019anno precedente, sembrano tornare ad agosto pronti a procedere\u201d, ha detto Farish a Business Insider.\n\nBusiness Insider ha parlato con altri esperti per scoprire perch\u00e9 le persone chiedono il divorzio alla fine dell\u2019estate.\n\nIn primo luogo, le coppie pensano che la pausa estiva risolver\u00e0 il loro matrimonio, ma alla fine finiscono per essere deluse.\n\nL\u2019estate \u00e8 il momento di ricominciare dopo i freddi mesi invernali. Per le coppie che hanno avuto problemi coniugali durante tutto l\u2019anno, l\u2019estate viene vista come una pausa da questi problemi e come un\u2019opportunit\u00e0 per riaccendere il loro amore.\n\nLori Gephart, psicologa e mediatrice familiare, afferma che le coppie vedono anche l\u2019estate come l\u2019inizio di un nuovo capitolo.\n\n\u201cMolte persone potrebbero aver sperato che il ritmo pi\u00f9 rilassato della pausa estiva e delle vacanze avrebbe contribuito a riparare il loro rapporto\u201d, ha detto Gephart. \u201cInvece [possono] sentirsi delusi e rassegnati rispetto al matrimonio quando vedono che le cose non sono cambiate\u201d.\n\nSfortunatamente, i problemi che c\u2019erano all\u2019inizio dell\u2019estate sono ancora l\u00ec alla fine, lasciando molti delusi e spingendoli a divorziare.\n\nL\u2019estate pu\u00f2 anche evidenziare problemi in un matrimonio perch\u00e9 c\u2019\u00e8 un\u2019enfasi aggiuntiva sul tempo trascorso in famiglia.\n\nI problemi coniugali possono spesso essere nascosti dalla routine della vita quotidiana. Per le coppie con bambini, questo \u00e8 particolarmente vero. Ma quando la scuola non c\u2019\u00e8, la routine cambia e quindi c\u2019\u00e8 pi\u00f9 tempo da trascorrere in famiglia.\n\n\u201cDurante l\u2019anno scolastico, tendiamo a restare incastrati nello schema di alzarci, dare da mangiare ai bambini, portarli a scuola, andare a lavoro, tornare a casa, cucinare la cena, fare i compiti e andare a letto\u201c, ha detto Farish. \u201cQuando i bambini interrompono la scuola, anche questo schema viene interrotto. Questo fa s\u00ec che i genitori si guardino intorno e si chiedano cosa stiano facendo. Se si aggiunge questo al fatto che c\u2019\u00e8 pi\u00f9 tempo trascorso insieme come famiglia, allora i fragili legami che tengono insieme un matrimonio a volte possono sfilacciarsi e spezzarsi \u201c.\n\nI figli vanno all\u2019universit\u00e0 ad agosto, lasciando molti con la sindrome del nido vuoto.\n\nAd agosto, le coppie sposate mandano spesso i loro figli all\u2019universit\u00e0, e questo lascia alcune coppie in nidi vuoti. Le loro case vuote a volte spingono le coppie a rivalutare il loro matrimonio.\n\nFarish ha detto di avere un cliente che ha aspettato 10 anni che il suo ultimo figlio partisse per l\u2019universit\u00e0 prima di divorziare dal marito.\n\n\u201cNon appena ha lasciato la figlia nel suo nuovo alloggio del campus dell\u2019universit\u00e0, tutto ci\u00f2 a cui riusciva a pensare durante il viaggio di ritorno verso casa era chiedere il divorzio\u201d, ha detto a Business Insider.\n\nAlcune coppie aspettano l\u2019estate per dare alla loro famiglia un ultimo ricordo.\n\nMolte coppie non amano dare la notizia ai propri figli durante l\u2019anno scolastico perch\u00e9 il divorzio spesso significa scombussolare la propria vita. Invece, le coppie cercano di aspettare fino alla fine dell\u2019anno scolastico, ma poi lo rimandano perch\u00e9 hanno programmato e prenotato le vacanze in famiglia.\n\n\u201cPu\u00f2 sembrare inimmaginabile pensare ai dettagli del trasloco, sia per s\u00e9 che se a spostarsi \u00e8 il coniuge e i milioni di piccoli dettagli che passano per la testa quando si pensa al divorzio. Quindi la gente aspetta\u201d, ha detto a Business Insider Anne Lucas, direttrice clinica del Evergreen Clinic. \u201cE poi la scuola sta per finire, ma abbiamo fatto tutti questi piani \u2013 e spesso pagato gi\u00e0- per andare in vacanza e andare a trovare persone con i membri della famiglia allargata o partecipare alla riunione annuale di amici in una casa al mare o solo per attendere gli obblighi sociali che l\u2019estate comporta\u201d.\n\nAgosto d\u00e0 ai bambini abbastanza tempo per adattarsi al divorzio prima delle festivit\u00e0 natalizie.\n\nIl divorzio pu\u00f2 essere duro con i bambini, specialmente durante le festivit\u00e0 natalizie a novembre e dicembre. Gephart ha detto che alcune coppie decidono di divorziare ad agosto perch\u00e9 \u00e8 pi\u00f9 facile per i bambini.\n\n\u201cPotrebbe esserci una sensazione di urgenza di terminare il matrimonio prima delle festivit\u00e0 in modo che i bambini abbiano il tempo di adattarsi prima delle vacanze\u201d, ha detto Gephart.\n\nInfine, le persone hanno maggiori probabilit\u00e0 di incontrare qualcuno di nuovo in estate.\n\nUna delle cause pi\u00f9 comuni di divorzio \u00e8 l\u2019infedelt\u00e0 e l\u2019estate pu\u00f2 ispirare una distrazione, secondo la dott.ssa Bat Sheva Marcus, direttrice clinica di Maze Women\u2019s Sexual Health.\n\n\u201cIn estate tendiamo ad essere molto pi\u00f9 spensierati. Penso che, poich\u00e9 i giorni sono pi\u00f9 lunghi e perch\u00e9 possiamo andare fuori, siamo disposti a provare ad essere spensierati\u201d, ha detto Marcus a Business Insider, Sam Rega. \u201cTi togli il cappotto e ti togli i pantaloni lunghi e all\u2019improvviso indossi un costume da bagno o una maglietta. Avere meno vestiti ti rende davvero pi\u00f9 consapevole del tuo corpo e del corpo della persona pi\u00f9 vicina a te. \u201c", "description": "", "authors": ["Frank Olito"], "top_image": "https://cdn.gelestatic.it/businessinsider/it/2019/08/5d6447dd2e22af195353e993-1136-852-1024x768.png"}