{"pub": "businessinsider", "title": "Ecco cosa succeder\u00e0 nei primi giorni di Brexit senza accordo. Lo svela il rapporto segreto Yellowhammer", "url": "https://it.businessinsider.com/ecco-cosa-succedera-nei-primi-giorni-di-brexit-senza-accordo-lo-svela-il-rapporto-segreto-yellowhammer", "language": "", "published_at": "2019-08-19", "downloaded_at": "2019-09-02 07:34:47.081419+00:00", "text": "Domenica sera, complice una fuga di notizie, \u00e8 trapelato il rapporto segretissimo del governo di Downing Street sull\u2019operazione Yellowhammer, il quale rivela le probabili conseguenze che il Regno Unito potrebbe affrontare lasciando l\u2019UE senza accordo. Le rivelazioni contenute nel report hanno gettato una luce apocalittica sull\u2019intera operazione, disegnando un\u2019Uk dove scarseggiano farmaci, approvvigionamenti, cibo.\n\nUno scenario terribile che per\u00f2 non ha modificato la situazione politica del Regno Unito da tre anni a questa parte: i filo europeisti sono nel panico, gli euroscettici fanno spallucce. Il solito, insomma. Le previsioni del rapporto Yellowhammer, per\u00f2, non sono buone per nessuno degli inglesi, qualunque cosa abbiano votato, e i giorni successivi alla Brexit potrebbero essere molto difficili per tutti.\n\nEcco i punti chiave:\n\nTrasporti\n\nIl 50-85% dei camion che attraversano la Manica potrebbe non essere pronto per la dogana francese.\n\nNell\u2019ipotesi peggiore, i veicoli pesanti potrebbero subire un ritardo di 1\u00bd-2\u00bd giorni prima di poter attraversare il confine.\n\nImmigrazione:\n\n\u00c8 probabile che l\u2019UE aumentati i controlli sull\u2019immigrazione alle frontiere: ci\u00f2 pu\u00f2 comportare ritardi per i passeggeri a St. Pancras, Cheriton (tunnel sotto la Manica) e Dover.\n\nSanit\u00e0\n\nCon un\u2019interruzione significativa \u2013 che pu\u00f2 durare fino a sei mesi \u2013 degli scambi attraverso il Canale, si avr\u00e0 un impatto sulla fornitura di medicinali e attrezzature mediche, a meno che non vi sia mitigazione attraverso altre fonti.\n\nCibo e acqua\n\nLa disponibilit\u00e0 di alcuni tipi di alimenti freschi diminuir\u00e0. Alcuni elementi della catena di approvvigionamento alimentare (quali ingredienti, prodotti chimici e imballaggi) potrebbero scarseggiare. Non si assister\u00e0 a una carenza generalizzata di cibo nel Regno Unito, ma si ridurranno la disponibilit\u00e0 e la scelta. Inoltre aumenteranno i prezzi, con conseguenze per i soggetti economicamente deboli.\n\n\u00c8 probabile che i servizi idrici pubblici rimangano in gran parte inalterati, grazie alle azioni attualmente intraprese dalle compagnie idriche. Il rischio pi\u00f9 significativo per questo settore \u00e8 un fallimento nella catena di approvvigionamento dei prodotti chimici.\n\nIrlanda del Nord\n\nPotrebbe, in qualche modo, sorgere una nuova frontiera. Con pesanti ripercussioni sull\u2019ordine pubblico.\n\nProteste", "description": "", "authors": [], "top_image": "https://cdn.gelestatic.it/businessinsider/it/2019/08/AGF_EDITORIAL_2572881-1024x682.jpg"}