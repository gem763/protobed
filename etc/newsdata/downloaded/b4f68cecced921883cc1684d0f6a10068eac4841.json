{"pub": "businessinsider", "title": "19 facili tecniche che ti renderanno una persona pi\u00f9 piacevole", "url": "https://it.businessinsider.com/19-facili-tecniche-che-ti-renderanno-una-persona-piu-piacevole", "language": "", "published_at": "2019-09-01", "downloaded_at": "2019-09-02 07:33:21.059808+00:00", "text": "Essere una persona piacevole \u00e8 completamente alla tua portata. Quello che serve \u00e8 la capacit\u00e0 di cogliere alcune importanti qualit\u00e0 sociali alla base dell\u2019intelligenza emozionale.\n\nPer aiutarti, abbiamo setacciato il thread di Quora \u201cQuali sono le capacit\u00e0 sociali utili che possono essere colte velocemente?\u201d, parlato con un esperto di etichetta e guardato ai lavori di alcuni ricercatori di psicologia sociale.\n\nEcco 19 semplici modi per iniziare a costruire una \u201cpersonalit\u00e0 da un milione di dollari\u201d, e diventare la persona pi\u00f9 apprezzata della festa.\n\nKathleen Elkins e Natalie Walters hanno contribuito a una versione precedente di questo articolo.\n\nGuarda negli occhi\n\nGetty Images/Mark Mainz\n\nCome spiega Heidi Grant Halvorson nel suo libro \u201cNo One Understands You And What To Do About It,\u201d la prima cosa che le persone cercheranno di capire quando ti conoscono sar\u00e0 se possono fidarsi \u2013 \u00e8 chiaramente difficile farsi piacere qualcuno se non ci fidiamo di lui.\n\nLa decisione \u00e8 quasi interamente inconscia, e solitamente si basa su come riesci a regolare la trasmissione di due caratteri: cordialit\u00e0 e competenza.\n\n\u201cPrima di tutto, concentrati davvero su ci\u00f2 che ti viene detto \u2013 le persone hanno bisogno di sentire che sono ascoltate, anche se non puoi dargli ci\u00f2 di cui hanno bisogno, o essere particolarmente d\u2019aiuto,\u201d scrive la Halvorson. Un modo semplice per mostrare che stai dando attenzione \u00e8 agganciare lo sguardo e tenerlo.\n\n\u201c\u00c8 una delle cose pi\u00f9 incredibilmente semplici, ma rimane tra le pi\u00f9 efficaci dritte in circolazione,\u201d scrive l\u2019utente di Quora, Brad Porter.\n\nLa Halvorson sostiene che guardare negli occhi \u00e8 anche un modo efficace per trasmettere competenza, e alcuni studi hanno mostrato che chi lo fa \u00e8 decisamente giudicato come pi\u00f9 intelligente.\n\n\u201cPrendete questa abitudine immediatamente.\u201d dice Porter. Non richiede pratica, o particolari capacit\u00e0 \u2013 solo ricordarsi di cercare lo sguardo dell\u2019altro, e di guardarlo negli occhi mentre si parla.\n\nSorridi\n\nNon sottostimate il potere del sorriso, un altro semplice ed efficace modo di trasmettere cordialit\u00e0.\n\nInoltre, ridi e racconta barzellette, raccomanda l\u2019utente di Quora, Craig Fraser. Le persone rispecchiano inconsciamente il linguaggio del corpo di chi sta parlando. Se vuoi essere piacevole, usa un linguaggio fisico positivo e le persone faranno naturalmente altrettanto.\n\nMostra entusiasmo\n\nTech Hub/Flickr\n\n\u201cInsieme al sorriso, mostrate entusiasmo ed energia, ovvero carisma,\u201d suggerisce l\u2019esperta di etichetta e galateo, Rosalinda Oropeza Randall, autrice di \u201cDon\u2019t Burp in the Boardroom\u201d.\n\n\u201cNon solo attirer\u00e0 l\u2019attenzione della gente, ma \u00e8 contagioso\u201d dice. \u201cDopo aver passato del tempo con voi, le persone andranno via con una sensazione calda e frizzante che, molto probabilmente, passeranno a qualcun altro.\u201d\n\nMetti via il telefono\n\nShutterstock\n\nTenetelo fuori vista finch\u00e9 la conversazione o la riunione non \u00e8 finita. L\u2019utente di Quora, Basil Chiasson, lo dice semplicemente: \u201cPrestate attenzione. Guardate gli altri. Smettete di fare ci\u00f2 che state facendo. Niente interruzioni.\u201d\n\nQuesta \u00e8 un\u2019altra semplice ma efficace abitudine, che pu\u00f2 essere presa immediatamente e non richiede fatica o capacit\u00e0 particolari.\n\nDai una stretta di mano ferma\n\nreynermedia/Flickr\n\n\u201cNon troppo forte, non cedevole o morbida, e senza dare l\u2019impressione di voler dominare l\u2019altro,\u201d scrive l\u2019utente di Quora, Tony Vincent.\n\nUna ricerca mostra come le persone decidono se gli piacete o no dopo pochi secondi che vi hanno incontrato. Una stretta di mano della giusta intensit\u00e0 pu\u00f2 contribuire molto a questa prima impressione.\n\nChiama le persone per nome\n\nLa prossima volta che qualcuno vi saluta chiamandovi per nome o lo usa nel mezzo della conversazione, notate quanto vi faccia piacere.\n\nSe avete problemi a collegare i nomi alle facce, usate strategie diverse, come usare immagini o rime associate al nome.\n\nLa ex editor di Business Insider Careers, Jaquelyn Smith, ha imparato l\u2019arte di ricordare i nomi da suo padre, che le insegn\u00f2 qualche trucco:\n\nRipetete il nome delle persone numerose volte mentre gli parlate\n\nDite a qualcun altro il nome di quelle persone, in caso che li dimentichiate e abbiate bisogno di un promemoria\n\nScrivete i nomi delle persone sul telefono con una breve descrizione di chi sono e come li avete incontrati\n\n\u201cNella vita, e nel lavoro, ricordare i nomi delle persone pu\u00f2 aiutarvi a costruire relazioni pi\u00f9 forti, evitando situazioni scomode,\u201d dice la Smith. \u201cLe persone apprezzano quando ricordate il loro nome \u2013 \u00e8 un segno di rispetto e profondit\u00e0 di pensiero.\n\nAscolta\n\nStrelka Institute for Media, Architecture and Design/Flickr\n\nAscoltate pi\u00f9 di quanto parliate, dice l\u2019utente di Quora Mark Bridgeman: \u201cAvete due orecchie, e solo una bocca. Questo \u00e8 il rapporto con il quale dovreste usarli.\u201d\n\nNon ascoltate soltanto \u2013 ascoltate attivamente\n\nAscoltare semplicemente le parole non serve. Le persone piacevoli mostrano che stanno attivamente ascoltando la persona con la quale stanno parlando.\n\nL\u2019ascolto attivo richiede quattro passaggi, scrive l\u2019utente di Quora, Chiasson: sentire, interpretare, valutare, rispondere.\n\nIl primo passo vuole che interrompiate quello che state facendo e prestiate attenzione. Per proseguire, \u201cricostruite quello che avete sentito e fate domande di chiarimento,\u201d suggerisce sempre Chiasson. Valutare significa evitare i giudizi affrettati andando dritti alle conclusioni: \u201cSiate sicuri di avere tutte le informazioni pertinenti, prima di farvi o di esprimere un\u2019opinione.\u201d Infine, \u201cdate un riscontro per far capire al vostro interlocutore che avete ascoltato\u201d, scrive.\n\nImpara ad accettare un complimento\n\nEugene Kim/flickr\n\nAccettare un complimento pu\u00f2 essere complicato, la paura \u00e8 di sembrare egocentrici.\n\nNon dovresti borbottare un \u201cGrazie, anche tu,\u201d perch\u00e9 ci\u00f2 ti fa apparire impacciato e socialmente incapace.\n\nInvece di rispondere con frasi come \u201cSembri 10 volte migliore di me,\u201d, oppure \u201c\u00c8 tutto merito tuo\u201d, Reisinger suggerisce di accettare il complimento usando frasi come \u201cGrazie! E\u2019 molto piacevole sentirselo dire\u201d.\n\nAccarezza l\u2019ego altrui\n\nL\u2019adulazione \u201cafferra le persone direttamente nel loro ego ed \u00e8 quindi molto efficace,\u201d scrive l\u2019utente di Quora, Julian Reisinger.\n\nAdulare per\u00f2 richiede delle precauzioni, in particolare il senso della misura. Troppo pu\u00f2 essere un boomerang, soprattutto se non sembra autentico e appare sdolcinato.\n\nPer coloro che non si sentono a loro agio nel lodare, Halvorson suggerisce un metodo particolarmente efficace, capace di far sentire l\u2019altra persona realizzata e importante: fare domande che l\u2019aiutino a concentrarsi sulle cose significative della sua vita e di se stesso.\n\nReisinger, dal canto suo, suggerisce di usare approcci di conversazione che facciano sentire l\u2019altra persona esperta, come: \u201cSai molto di social marketing, vero?\u201d oppure \u201cSai perch\u00e9 mi arriva sempre questo messaggio di errore?\u201d\n\nIn questo modo, voi imparate qualcosa di nuovo, e l\u2019altra persona si sente necessaria. \u201c\u00c8 cos\u00ec facile, win-win, e funziona il 100% delle volte,\u201d dice Reisinger.\n\nSe qualcuno \u00e8 stato interrotto, chiedetegli di continuare\n\nBurnAway/Flickr\n\nChiunque almeno una volta \u00e8 stato interrotto mentre stava raccontando una storia, rimanendo scomodamente in sospeso, chiedendosi se qualcuno lo stava ascoltando.\n\nMilena Rangelow, utente di Quora, dice che potreste liberarlo dall\u2019imbarazzo, con una domanda di appoggio, come \u201cHey, puoi per favore finire la tua storia sulla pedalata in bicicletta? Eri arrivato che quel cane aveva iniziato a seguirti, posso sapere come va a finire?\u201d\n\nMettereste immediatamente la persona a suo agio e la fareste sentire apprezzata, ha scritto la Rangelow.\n\nDite che vi dispiace\n\nPrendersi le responsabilit\u00e0 dei propri errori \u00e8 evidentemente utile per cambiare una cattiva impressione su di voi. Ma un \u201cMi spiace\u201d, anche quando non siete responsabili pu\u00f2 essere sorprendentemente utile.\n\nSecondo Halvorson dire \u201cMi dispiace\u201d quando qualcuno vi racconta qualcosa di spiacevole che gli \u00e8 successo \u00e8 un modo efficace di mostrare che vi state mettendo nei suoi panni, cercando di mettervi in una relazione empatica. Alcuni ricercatori della Harvard Business School e di Wharton hanno dimostrato come le persone siano molto pi\u00f9 disposte, ad esempio, a prestare il proprio telefono, se sono state approcciate con un\u2019osservazione come: \u201cMi dispiace tanto della pioggia!\u201d\n\nTrasmettere comprensione verso il vissuto degli altri e augurargli il meglio, produce miglioramenti sensibili nella fiducia.\n\nMettetevi a nudo\n\nStrelka Institute for Media, Architecture and Design/flickr\n\nPete Zbrojkiewicz raccomanda su Quora di andare oltre alla conversazione formale, diventando pi\u00f9 personali con l\u2019altra persona, a costo di mostrarvi vulnerabili, se state cercando di diventarne amici.\n\n\u201cMagari potremmo non aver avuto le stesse esperienze, ma di certo le stesse emozioni,\u201d argomenta. \u201cQuindi, quando dico che \u00e8 necessario trovare interessi comuni voglio dire che va cercato qualcosa che provochi emozioni simili in entrambi.\n\nAllenatevi per ottenere una buona postura\n\n07/03/2015 Roma \u2013 Cambio della Guardia d\u2019Onore al palazzo del Quirinale, composto da personale militare femminile appartenente al Corpo Forestale dello Stato \u2013 Allievi della Scuola di Citt\u00e0 Ducale e Carabinieri della Scuola Allievi di Roma, in occasione della Giornata internazionale della donna. AGF\n\nState in piedi e seduti ben dritti, raccomanda Randall.\n\nUna cattiva postura manda un messaggio di voi come di persona apatica o inavvicinabile, ha riferito a Business Insider, e se trasmettete un linguaggio del corpo negativo, nessuno si avviciner\u00e0 abbastanza per scoprire se, invece, siete piacevole.\n\nHalvorson scrive inoltre che stare seduti dritti \u00e8 un metodo efficace per manifestare competenza.\n\nSecondo la psicologa sociale Amy Cuddy, stare in piedi o sedere in modo espansivo (gambe larghe, braccia aperte, pendere in avanti), non comunica solo la vostra disinvoltura agli altri, ma aziona cambiamenti immediati nella vostra chimica corporea che vi renderanno pi\u00f9 energici; il che, spiega la Halvorson, va di pari passo con l\u2019impressione di essere competenti.\n\nMantenete la parola data\n\nStrelka Institute for Media, Architecture and Design/Flickr\n\nA volte i comportamenti cordiali e quelli che trasmettono competenza possono essere contraddittori l\u2019uno con l\u2019altro.\n\n\u201cSe sembrate troppo affettuosi, le persone potrebbero mettere in dubbio la vostra competenza \u2013 e apparirete come uno zerbino,\u201d scrive la Halvorson. \u201cSe apparite troppo competente, si potr\u00e0 pensare che siete freddo \u2013 e finirete per sembrare spiacevole.\u201d Essere uno zerbino o essere spiacevole non sono qualit\u00e0 particolarmente invitanti.\n\nLa chiave per trovare il giusto mezzo tra essere \u201ccucciolone\u201d e \u201cbastardo arrogante,\u201d spiega la Halverson, \u00e8 semplicemente mantenere la vostra parola.\n\n\u201cSiate sicuri di attribuirvi i vostri errori, evitate di mistificare a tutti i costi, siate qualcuno su cui i vostri colleghi possano sempre contare. Dopo tutto, \u00e8 esattamente ci\u00f2 di cui si parla quando si tratta di ottenere fiducia,\u201d conclude.\n\nNon lamentatevi\n\nAvere intorno persone negative \u00e8 estenuante.\n\nEcco perch\u00e9 Rangelov chiama questo genere di persone \u201cvampiri energetici\u201d: \u201cperch\u00e9 succhiano la tua energia.\u201d\n\nEssere una lagna \u00e8 istantaneamente repellente. Se vi rendete conto che vi state lamentando e gli altri iniziano a distrarsi, fatevi un favore: cambiate subito argomento.\n\nFate sentire chiunque benvenuto\n\nFlickr/University of the Fraser Valley\n\nNon \u00e8 bello sentirsi ignorato quando si \u00e8 in gruppo. Puoi evitare che ci\u00f2 accada ai tuoi conoscenti essendo certo di considerare chiunque sia coinvolto, secondo Reisinger.\n\n\u201cFate in modo che tutti si sentano parte della conversazione e la loro attenzione sar\u00e0 vostra,\u201d sostiene.\n\nQuando sembra che qualcuno del gruppo sta cercando di dire qualcosa, ma continua a essere tagliato fuori, prendete voi in mano la situazione per aiutarlo a emergere. Potreste provare a dire: \u201cJim, volevi dire qualcosa?\u201d Mai mettere per\u00f2 nessuno in condizione di sentirsi a disagio.\n\nNon trarre conclusioni affrettate\n\nTalvolta la nostra mente arriva a conclusioni affrettate sulle persone che ci circondano. Questo pu\u00f2 farci diventare pi\u00f9 isolati. Per evitare di ricevere impressioni negative da chiunque, John Rolda spiega su Quora come sia importante la familiarit\u00e0 con la comunicazione non verbale.\n\n\u201cIl problema dando giudizi affrettati \u00e8 che provengono da una struttura pi\u00f9 istintiva della nostra mente. Ci\u00f2 pu\u00f2 portare a valutazioni superficiali e non ragionate nell\u2019attribuire dei tratti caratteristici a qualcuno.\u201d\n\nConcludi bene le conversazione\n\nStrelka Institute for Media, Architecture and Design/Flickr\n\nLe parole conclusive di un discorso possono lasciare una impressione duratura su una persona, vedete quindi che siano quelle giuste.\n\nRandall suggerisce di lasciare le persone con una sottolineatura diretta, come \u201c\u00c8 stato un piacere conoscerti,\u201d \u201cGoditi una buona giornata,\u201d oppure, \u201cRicorder\u00f2 la nostra conversazione.\u201d\n\n\u00c8 cos\u00ec facile, e pu\u00f2 fare la differenza.", "description": "Alcune di queste abilit\u00e0 sociali possono davvero aiutarti a essere vincente con le persone, dal tenere una buona postura a fare le domande giuste", "authors": [], "top_image": "https://cdn.gelestatic.it/businessinsider/it/2017/06/5931b893b74af46e008b61f9.jpg"}