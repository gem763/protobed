{"pub": "businessinsider", "title": "Fiducia degli investitori in caduta ad agosto", "url": "https://it.businessinsider.com/fiducia-degli-investitori-in-caduta-ad-agosto", "language": "", "published_at": "2019-08-30", "downloaded_at": "2019-09-02 07:24:00.043584+00:00", "text": "La fiducia degli investitori istituzionali \u00e8 diminuita in agosto di 8,7 punti portandosi a 75,9 punti, molto al di sotto della quota di 100 che segnala il livello di neutralit\u00e0 verso le asset class rischiose\n\nNuovo deciso calo dell\u2019indice di fiducia degli investitori globali ad agosto. A segnalarlo \u00e8 l\u2019Investor Confidence Index (ICI), che nel mese ha registrato un calo di 8,7 punti, dagli 84,6 punti di luglio ai 75,9 punti di questo mese. Ma la fiducia degli investitori si \u00e8 indebolita in tutte le principali regioni del mondo: l\u2019ICI nordamericano evidenzia un calo di 7,8 punti (da 80,3 a 72,5), l\u2019ICI Europa una discesa di 9,6 punti (da 98,6 a 89,0) e l\u2019ICI Asia una contrazione di 2,6 punti (da 91,8 a 89,2).\n\nSCAMBI EFFETTIVI IN PORTAFOGLIO E NON INTENZIONI DI INVESTIMENTO\n\nL\u2019Investor Confidence Index si basa sugli scambi effettivi in portafoglio, e non sulle intenzioni di investimento degli istituzionali: fondi pensione, casse di previdenza, fondi sovrani, asset manager, gestori patrimoniali, desk assicurativi, private banker. L\u2019indice assegna un significato preciso ai cambiamenti nella propensione al rischio degli investitori: maggiore \u00e8 l\u2019allocazione percentuale alle azioni, maggiore \u00e8 la propensione al rischio e quindi la fiducia. Una lettura di 100 \u00e8 neutra, segnala cio\u00e8 che la propensione al rischio non prevale sulla prudenza e viceversa, mentre oltre 100 \u00e8 l\u2019inclinazione alle asset class rischiose a prevalere e sotto 100 la propensione alla prudenza nelle scelte di portafoglio\u2026\n\nContinua la lettura", "description": "", "authors": [], "top_image": "https://cdn.gelestatic.it/businessinsider/it/2019/08/fiducia-investitori-1024x683.jpg"}