{"pub": "businessinsider", "title": "Le donne hanno il 73% di probabilit\u00e0 in pi\u00f9 di morire o riportare ferite gravi in un incidente d\u2019auto. Colpa dei manichini da crash test \u2013 Business Insider Italia", "url": "https://it.businessinsider.com/le-donne-hanno-il-73-di-probabilita-in-piu-di-morire-o-riportare-ferite-gravi-in-un-incidente-dauto-colpa-dei-manichini-da-crash-test", "language": "", "published_at": "2019-08-23", "downloaded_at": "2019-09-02 07:32:00.064952+00:00", "text": "I manichini da test femminili che le case automobilistiche usano per misurare la sicurezza automobilistica pesano circa 50 chili.\n\nCi\u00f2 potrebbe spiegare perch\u00e9, secondo un nuovo studio dell\u2019Universit\u00e0 della Virginia (UVA), le donne hanno il 73% di probabilit\u00e0 in pi\u00f9 di morire o di ferirsi gravemente in un incidente d\u2019auto.\n\nI manichini da test femminili non sono stati utilizzati in maniera diffusa fino al 2003.\n\nVisita la homepage di Business Insider per altre storie e iscriviti alla newsletter per rimanere sempre aggiornato.\n\nLe compagnie automobilistiche americane credono che un tipo di manichino di prova femminile sia sufficiente a effettuare test per garantire che le donne non muoiano in incidenti automobilistici. E questo manichino \u00e8 alto 1,52 metri e pesa 50 kg. \u00c8 incredibilmente lontano dalla costituzione di una donna americana media. Secondo il National Center for Health Statistics, questa in realt\u00e0 pesa 77 kg ed \u00e8 alta quasi 10 centimetri in pi\u00f9 del manichino da test.\n\nLe vittime donne di incidenti stradali hanno il 73% di probabilit\u00e0 in pi\u00f9 di morire o subire un grave infortunio in un incidente automobilistico, secondo un nuovo studio dell\u2019Universit\u00e0 della Virginia. Questo al netto di tutti i diversi fattori nel corpo di un passeggero, del modello di auto e di se il passeggero indossi o meno una cintura di sicurezza.\n\nSarah Holder di CityLab ha scritto per la prima volta dello studio il 18 luglio e ha sottolineato che il manichino che non \u00e8 realmente rappresentativo \u00e8 probabilmente la causa della probabilit\u00e0 significativamente maggiore che le donne rimangano uccise o menomate in un incidente automobilistico.\n\nI manichini da test maschili, che rappresentano l\u2019unico modello che \u00e8 stato ampiamente utilizzato fino al 2003, quando fu introdotto il manichino femminile da 50 chili, sono molto pi\u00f9 rappresentativi della popolazione maschile, hanno detto i ricercatori a CityLab.\n\n\u201cCostruttori e designer erano tutti uomini\u201d, ha detto a ABC News nel 2012 il Dr. David Lawrence, direttore del Centro per la prevenzione degli infortuni, presso l\u2019Universit\u00e0 statale di San Diego. \u201cNon gli \u00e8 passato neanche per la testa che avrebbero dovuto progettare manichini anche per gente diversa da loro. Bene, abbiamo superato questo. \u201d\n\nIl bisogno di un manichino di test sia maschile che femminile nasce semplicemente dai \u201cmodi in cui uomini e donne sono diversi biomeccanicamente\u201d, ha detto a CityLab Jason Forman, uno dei principali scienziati del Center for Applied Biomechanics di UVA e autore di uno studio.", "description": "", "authors": ["Rachel Premack"], "top_image": "https://cdn.gelestatic.it/businessinsider/it/2019/08/5d31e407a13c9505961adb74-1536-1152-1024x768.jpg"}