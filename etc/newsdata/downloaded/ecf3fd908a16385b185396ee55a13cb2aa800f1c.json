{"pub": "businessinsider", "title": "Per i diplomatici cinesi le proteste di Hong Kong sono il peggior problema politico in Cina dai tempi di Tienanmen \u2013 Business Insider Italia", "url": "https://it.businessinsider.com/per-i-diplomatici-cinesi-le-proteste-di-hong-kong-sono-il-peggior-problema-politico-in-cina-dai-tempi-di-tienanmen", "language": "", "published_at": "2019-08-28", "downloaded_at": "2019-09-02 07:24:10.312495+00:00", "text": "\u201cLe continue proteste di Hong Kong sono la pi\u00f9 grande crisi della citt\u00e0 in oltre due decenni di dominio cinese\u201d ha dichiarato a CNN un alto funzionario di Pechino, a seguito dell\u2019ennesimo fine settimana di scontri tra manifestanti e polizia In un incontro con i dirigenti delle imprese di Hong Kong nella capitale cinese, il ministro degli Esteri Wang Yi li ha esortati a \u201ctenere alto lo stendardo del patriottismo\u201d e ad adoperarsi per aiutare il governo di Hong Kong a porre fine alla violenza e aggiunto che il governo centrale era fiducioso che la citt\u00e0 avrebbe superato le sue attuali difficolt\u00e0. In realt\u00e0, sembra che l\u2019ottimismo del ministro di Pechino sia di facciata e che la situazione sia, almeno politicamente, fuori controllo: la crisi procede praticamente ininterrotta da Giugno, da quando cio\u00e8 alcune proteste di piazza hanno costretto il governo locale a ritirare una legge che avrebbe consentito l\u2019estradizione in Cina, di cui Hong Kong \u00e8 parte anche se gode di una certa autonomia e di un suo governo.\n\nDa allora, bench\u00e9 la legge sia rientrata, le proteste sono proseguite, con scontri in alcuni casi molto violenti e arresti di massa.", "description": "", "authors": [], "top_image": "https://cdn.gelestatic.it/businessinsider/it/2019/06/GettyImages-1149419008-1024x683.jpg"}