{"pub": "businessinsider", "title": "9 lavori completamente gestibili dallo smartphone \u2013 Business Insider Italia", "url": "https://it.businessinsider.com/9-lavori-completamente-gestibili-dallo-smartphone", "language": "", "published_at": "2019-08-31", "downloaded_at": "2019-09-02 07:23:06.390326+00:00", "text": "Esistono diversi lavori che richiedono poco pi\u00f9 di uno smartphone.\n\nTra questi il tutoraggio, le ricerche di mercato e la promozione di prodotti sui social media.\n\nVisita la homepage di Business Insider per altre storie e iscriviti alla newsletter per rimanere sempre aggiornato.\n\nGli smartphone hanno ridefinito il senso del lavoro da casa. Poich\u00e9 il lavoro a distanza sta diventando sempre pi\u00f9 comune, la tecnologia permette ai lavoratori di rompere con il tradizionale assetto del lavoro domestico \u2013 un ufficio in casa con un computer sulla scrivania e un telefono con un blocco note a portata. Molti lavori, oggi, non richiedono uno spazio dedicato e neppure un computer. Infatti, \u00e8 davvero possibile guadagnare con uno smartphone come unica risorsa.\n\nAbbinandolo a un veicolo affidabile, al proposito di fare chilometri a piedi o a un\u2019apprezzabile competenza tecnica o linguistica, un lavoro via smartphone pu\u00f2 offrire un impiego a tempo pieno.\n\nEcco nove lavori da poter fare usando il vostro smartphone, e poco (o niente) di pi\u00f9.\n\nSupporto tecnico\n\nSe avete esperienza con diversi tipi di hardware e software, potete prendere un lavoro di supporto tecnico usando solo un telefono (anche se un computer aiuterebbe). Glassdoor stima in circa 35.800 dollari il compenso base per i lavoratori del supporto tecnico a distanza, un reddito affidabile, vivendo in citt\u00e0 piccole o in localit\u00e0 rurali.\n\nInsegnante di lingue\n\nReuters\n\nCi sono diversi programmi da poter usare per collegare persone che cercano di imparare lingue straniere e, in molti casi, l\u2019unica abilit\u00e0 richiesta \u00e8 quella di avere un buon controllo sulla propria lingua madre. Un madrelingua inglese con uno smartphone pu\u00f2 usare un programma come NiceTalk per guadagnare circa dieci dollari l\u2019ora. Non \u00e8 certo un gran guadagno, ma qualcosa di abbastanza facile da poter essere fatto dal divano o dal letto.\n\nCollaudatore di app\n\nSiete gi\u00e0 l\u00ec seduti con il telefono in mano tutto il giorno, vero? Perch\u00e9 allora non usarlo per collaudare nuove app, confrontandovi con gli sviluppatori, aiutando a snellire l\u2019app e guadagnando contanti? Potete usare piattaforme come AppNana per diventare collaudatori di app dallo smartphone, guadagnando buoni regalo, programmi gratuiti e altro.\n\nAutista in condivisione\n\nMike Coppola / Getty Images\n\nSe possedete un\u2019automobile affidabile e uno smartphone dello stesso tipo, potete guadagnare uno stipendio guidando per Uber o Lyft.\n\nIl reddito annuale per un conducente di questo tipo \u00e8 molto inferiore ai 90.000 dollari che Uber ha affermato fossero la media per i suoi conducenti \u2013 per un lavoro di questo tipo essendo pi\u00f9 realistico pensare a 36.500 dollari l\u2019anno. Tutto ci\u00f2 di cui avete bisogno \u00e8 un\u2019auto, uno smartphone e una patente.\n\nFac totum\n\nTaskRabbit\n\nCon app come TaskRabbit o Gigwalk, potete usare il vostro smartphone per trovare lavoretti nella vostra zona, retribuiti da cinque dollari fino a cento e oltre, nella maggior parte dei casi da svolgere in poche ore. Mettendo insieme cose come la consegna della spesa a domicilio, il montaggio dei mobili Ikea, lo spostare divani, si pu\u00f2 approssimare un lavoro a tempo pieno.\n\nInfluencer\n\nWestend61 / Getty Images\n\nNon bisogna necessariamente essere un attore famoso o una stella delle serie televisive, o anche dover scattare centinaia di imbarazzanti selfie, per convincere le aziende a pagarvi per i vostri servizi di influencer.\n\nSempre pi\u00f9 aziende stanno infatti voltando le spalle ai grandi persuasori da centinaia o migliaia di seguaci, avvicinandosi piuttosto a \u201cmicro-influencer\u201d o \u201cnano-influencer\u201d che abbiano magari solo un centinaio di seguaci, ma che conquistano per\u00f2 la completa fiducia della propria rete sociale.\n\nTelefono a luci rosse\n\nShutterstock/Daniel Besic\n\nS\u00ec: \u00e8 strano come appare, nell\u2019era di internet, ma ci sono ancora molte persone che chiamano al telefono operatori erotici per divertirsi durante una conversazione diretta. Se riuscirete a superare l\u2019imbarazzo della maggior parte delle chiamate che dovrete fare, con un po\u2019 di esperienza e di pratica potrete portarvi a casa circa trentacinque dollari l\u2019ora. Tenete a mente che le ore sono molto spesso notturne e che probabilmente non saranno concentrate.\n\nRicerche di mercato\n\nOperatori call center. Erik De Castro/Reuters\n\nSe non pensate che la prospettiva di chiamare a freddo degli sconosciuti sia troppo odiosa, potreste ottenere un salario minimo facendo chiamate per ricerche di mercato in tutti i settori. Sondaggi fatti su tutto, dai prodotti alla politica, vi potranno fa guadagnare un po\u2019 di soldi, nonostante le centinaia di volte che il telefono vi sar\u00e0 messo gi\u00f9.\n\nSondaggista\n\nSorbis/Shutterstock\n\nFare sondaggi online non far\u00e0 di voi il prossimo contribuente modello, ma \u00e8 un lavoro facile da poter fare nel tempo libero dal vostro lavoro normale (o dagli impegni di famiglia), e tutto ci\u00f2 che vi serve \u00e8 uno smartphone. Siti web come InboxDollars offrono opportunit\u00e0 di sondaggi retribuiti cos\u00ec come piccoli pagamenti per guardare video o giocare.", "description": "", "authors": ["Steven John"], "top_image": "https://cdn.gelestatic.it/businessinsider/it/2019/08/supporto-tecnico-1024x768.jpg"}