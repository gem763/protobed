{"pub": "businessinsider", "title": "Ecco le 100 migliori citt\u00e0 in cui trovare lavoro: la classifica", "url": "https://it.businessinsider.com/ecco-le-100-migliori-citta-in-cui-trovare-lavoro-la-classifica", "language": "", "published_at": "2019-09-02", "downloaded_at": "2019-09-02 07:32:05.283231+00:00", "text": "Mollare tutto, cambiare lavoro e ricominciare una nuova vita in un\u2019altra citt\u00e0, magari all\u2019estero. \u00c8 il sogno di tanti, un pensiero ricorrente che si fa pi\u00f9 pressante al ritorno da un viaggio estivo. Un unico dilemma: dove andare? Quale citt\u00e0 sar\u00e0 in grado di offrire pi\u00f9 prospettive professionali e al tempo stesso una buona qualit\u00e0 della vita? Il portale HousingAnywhere ha stilato una classifica delle 100 migliori citt\u00e0 in cui vivere e lavorare. Monaco, San Francisco, Zurigo, Boston e Londra guidano il ranking. Tra le prime 10 citt\u00e0, 3 sono tedesche. Per l\u2019Italia compaiono solo Milano e Roma, rispettivamente alla 60esima e 87esima posizione. Milano, pur avendo un salario medio superiore ad altre citt\u00e0 che la precedono, \u00e8 penalizzata dal costo elevato degli affitti. A Roma, invece, la qualit\u00e0 della vita \u00e8 inferiore rispetto a quasi tutte le citt\u00e0 presenti nella classifica, fatta eccezione per San Paolo e Shanghai.\n\nLa classifica si basa su 6 parametri: offerta di lavoro, salario medio, costo della vita, presenza di startup, qualit\u00e0 della vita e apertura mentale. Tra le citt\u00e0 in cui ci sono pi\u00f9 posti di lavoro disponibili troviamo Mosca, San Francisco, Los Angeles, Boston, Parigi, Londra, Seattle, San Paolo, Colonia e New York. Quasi la met\u00e0 delle citt\u00e0 presenti nella classifica \u00e8 in un Paese dell\u2019Unione europea. Milano, per l\u2019offerta di lavoro, \u00e8 al 51esimo posto, dietro Madrid, Barcellona e Lisbona, mentre Roma \u00e8 al 58esimo.\n\nTra le prime 10 citt\u00e0 con il salario pi\u00f9 alto, 5 sono svizzere: Zurigo, Ginevra, Basilea, Losanna e Berna. Le altre sono americane: San Francisco, Seattle, New York, Berkeley e Boston.\n\nPer trovare guadagni sopra la media in UE bisogna andare in Lussemburgo (14), Copenaghen (21), Londra (25), Eindhoven (28) o Francoforte (31). Milano, per i salari, \u00e8 al 68esimo posto, mentre Roma al 71esimo. In mezzo ci sono Madrid e Barcellona. Le altre citt\u00e0 del Sud dell\u2019Unione vengono dopo.\n\nLe citt\u00e0 con il costo della vita pi\u00f9 basso sono Mangalore, Hyderabad, Monterrey, Istanbul e Buenos Aires. Tra le europee dominano la classifica Braga (12), Varsavia (13), Brno (14), Coimbra (16) e Vilnius (17). Roma \u00e8 alla 48esima posizione e Milano alla 61esima, dietro ad Hannover (29), Madrid (33), Colonia (37) e Berlino (39).\n\nLa qualit\u00e0 della vita in generale \u00e8 pi\u00f9 alta in Europa: Arhus (Danimarca), Trondheim (Norvegia), Monaco (Germania), Eindhoven (Olanda), Zurigo (Svizzera), Helsinki (Finlandia), Vienna (Austria), Berna (Svizzera) e Lussemburgo guidano la classifica. Milano, per la qualit\u00e0 della vita, \u00e8 al 78esimo posto e Roma al 93esimo, davanti a Kuala Lumpur e Shanghai.\n\nEcco la classifica completa:\n\n1) Monaco, Germania\n\n2) San Francisco, Stati Uniti\n\n3) Zurigo, Svizzera\n\n4) Boston, Stati Uniti\n\n5) Londra, Regno Unito\n\n6) Berlino, Germania\n\n7) Francoforte, Germania\n\n8) Toronto, Canada\n\n9) Seattle, Stati Uniti\n\n10) Copenaghen, Danimarca\n\n11) Amsterdam, Olanda\n\n12) Montreal, Canada\n\n13) Sidney, Australia\n\n14) Los Angeles, Stati Uniti\n\n15) Vancouver, Canada\n\n16) Melbourne, Australia\n\n17) Mosca, Russia\n\n18) Colonia, Germania\n\n19) Parigi, Francia\n\n20) Stoccarda, Germania\n\n21) Vienna, Austria\n\n22) Stoccolma, Svezia\n\n23) New York, Stati Uniti\n\n24) Berna, Svizzera\n\n25) Singapore, Singapore\n\n26) Ginevra, Svizzera\n\n27) Helsinki, Finlandia\n\n28) Praga, Repubblica Ceca\n\n29) Tokyo, Giappone\n\n30) Minneapolis, Stati Uniti\n\n31) Madrid, Spagna\n\n32) Rotterdam, Olanda\n\n33) D\u00fcsseldorf, Germania\n\n34) Citt\u00e0 del Capo, Sud Africa\n\n35) Varsavia, Polonia\n\n36) Amburgo, Germania\n\n37) Denver, Stati Uniti\n\n38) San Diego, Stati Uniti\n\n39) Taipei, Taiwan\n\n40) Dubai, Emirati Arabi Uniti\n\n41) Bruxelles, Belgio\n\n42) Losanna, Svizzera\n\n43) Bangkok, Thailandia\n\n44) Colombo, Stati Uniti\n\n45) Barcellona, Spagna\n\n46) Brisbane, Australia\n\n47) Portland, Stati Uniti\n\n48) Austin, Stati Uniti\n\n49) Hong Kong, Cina\n\n50) Lisbona, Portogallo\n\n51) Perth, Australia\n\n52) Dublino, Irlanda\n\n53) San Paolo, Brasile\n\n54) Tel Aviv, Israele\n\n55) Basilea, Svizzera\n\n56) Edimburgo, Regno Unito\n\n57) L\u2019Aia, Olanda\n\n58) Eindhoven, Olanda\n\n59) Budapest, Ungheria\n\n60) Milano, Italia\n\n61) Wellington, Nuova Zelanda\n\n62) Santiago, Cile\n\n63) Abu Dhabi, Emirati Arabi Uniti\n\n64) Shanghai, Cina\n\n65) Braga, Portogallo\n\n66) Citt\u00e0 del Messico, Messico\n\n67) Lussemburgo, Lussemburgo\n\n68) Kuala Lumpur, Malesia\n\n69) Johannesburg, Sud Africa\n\n70) Manchester, Regno Unito\n\n71) Buenos Aires, Argentina\n\n72) Gent, Belgio\n\n73) Glasgow, Regno Unito\n\n74) \u00c5rhus, Danimarca\n\n75) Istanbul, Turchia\n\n76) Lione, Francia\n\n77) Oslo, Norvegia\n\n78) Nairobi, Kenya\n\n79) Aalborg, Danimarca\n\n80) Norimberga, Germania\n\n81) Doha, Qatar\n\n82) Muscat, Oman\n\n83) Brno, Repubblica Ceca\n\n84) G\u00f6teborg, Svezia\n\n85) Vilnius, Lituania\n\n86) Jakarta, Indonesia\n\n87) Roma, Italia\n\n88) Porto, Portogallo\n\n89) Trondheim, Norvegia\n\n90) Coimbra, Portogallo\n\n91) Mangalore, India\n\n92) Atene, Grecia\n\n93) Monterrey, Messico\n\n94) Hyderabad, India\n\n95) Zagabria, Croazia\n\n96) Berkeley, Stati Uniti\n\n97) Hannover, Germania\n\n98) Bergen, Norvegia\n\n99) Haifa, Israele\n\n100) Graz, Austria", "description": "", "authors": [], "top_image": "https://cdn.gelestatic.it/businessinsider/it/2019/02/GettyImages-102607965-1024x682.jpg"}