{"pub": "businessinsider", "title": "Finale col botto a Biarritz:Trump privatizza il G7, invita Putin e lo vuole tenere nel suo Resort a Miami \u2013 Business Insider Italia", "url": "https://it.businessinsider.com/trump-vuole-putin-al-prossimo-g7-che-vuole-tenere-nel-suo-resort-a-miami-in-florida-e-scoppia-la-polemica-sui-conflitti-di-interesse", "language": "", "published_at": "2019-08-26", "downloaded_at": "2019-09-02 07:10:53.776099+00:00", "text": "A suo avviso si tratta semplicemente della migliore location tra i 12 siti esaminati, perch\u00e9 \u00e8 \u201cun luogo fantastico\u201d, vicino a un aeroporto internazionale, con hotel e grandi ristoranti. Il presidente ha quindi sostenuto che \u201cessere presidente mi coster\u00e0, tra perdite e opportunit\u00e0 mancate, probabilmente tra i 3 e i 5 miliardi di dollari\u201d. \u201cMa la sola cosa che mi interessa \u00e8 questo Paese, altrimenti non l\u2019avrei fatto\u201d, ha aggiunto. I suoi detrattori continuano invece a contestargli vari conflitti di interesse.\n\n\n\nGli europei sono invece contrari all\u2019invito esteso a Putin escluso dal summit dei grandi per ritorsione alla sua annessione della Crimea. Anzi nel comunicato finale si dice che che la \u201cFrancia e Germania organizzeranno nelle prossime settimane un vertice in formato Normandia per ottenere dei risultati concreti\u201d, cio\u00e8 ci sar\u00e0 un vertice per trovare la pace tra Russia e Ucraina nella versione che include Germania e Francia ma escude fra l\u2019altro l\u2019Italia che per\u00f2 paga caro per la partecipazione alle sanzioni economiche Ue alla Russia.\n\nCommercio mondiale e Iran\n\n\n\nIl G7 che raggruppa economie che rappresentano il 60% della ricchezza globale, il 40% della sua produzione e il 10% della sua popolazione, ha perso importanza rispetto al G20 ma dovrebbe essere pi\u00f9 incisivo perch\u00e9 pi\u00f9 coeso in quanto formato da liberaldemocrazie di tipo occidentale. Il rientro di Putin in questo senso sarebbe un elemento di destabilizzazione visto che il presidente russo ha definito in declino il sistema liberal-democratico in una recente intervista al Financial Times che ha fatto parecchio discutere.\n\n\u201cIl G7 \u00e8 impegnato per un commercio mondiale aperto e giusto\u201d e punta \u201calla stabilit\u00e0 dell\u2019economia mondiale\u201d. Per questo intende cambiare \u201cprofondamente\u201d il Wto e si impegna a trovare un accordo entro il 2020 per riformare la fiscalit\u00e0 internazionale nel quadro dell\u2019Ocse. Lo si legge nella dichiarazione finale del G7 . Il comunicato non ha affrontato nessun tema particolare in materia commerciale per evitare che gli Usa si rifiutassero di firmare le conclusioni cos\u00ec come avvene la scorsa volta in Canada quando Trump lasci\u00f2 il summit prima che questo terminasse.", "description": "", "authors": [], "top_image": "https://cdn.gelestatic.it/businessinsider/it/2019/08/GettyImages-1164163266-1024x681.jpg"}