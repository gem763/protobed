{"pub": "businessinsider", "title": "12 trucchi provati dalla scienza che ti renderanno pi\u00f9 attraente e ti aiuteranno a dare una buona prima impressione", "url": "https://it.businessinsider.com/12-trucchi-provati-dalla-scienza-che-ti-renderanno-piu-attraente-e-ti-aiuteranno-a-dare-una-buona-prima-impressione", "language": "", "published_at": "2019-09-02", "downloaded_at": "2019-09-02 09:03:33.875571+00:00", "text": "Non ti serve la chirurga plastica per sembrare pi\u00f9 attraente \u2014 devi solo ridere.\n\nI ricercatori hanno individuato scientificamente dei trucchi per sembrare pi\u00f9 attraente, sorriso e abiti rossi compresi.\n\nEcco come, secondo la scienza, puoi sembrare pi\u00f9 attraente agli altri.\n\nVisita la homepage di Business Insider per altre storie e iscriviti alla newsletter per rimanere sempre aggiornato.\n\nIl fascino si basa su molto pi\u00f9 che non sulla tua apparenza fisica.\n\n\u00c8 nel tuo portamento, nelle persone che frequenti e nel modo in cui parli \u2014 e in molto altro ancora.\n\nLeggi di seguito cosa puoi fare per renderti pi\u00f9 attraente.\n\nYu Han ha contribuito a una versione precedente di questo articolo.\n\nFalle ridere. Le donne sono pi\u00f9 attratte dagli uomini che hanno senso dell\u2019umorismo.\n\nJane Barlow / Getty\n\nIn uno studio, gli uomini hanno avuto pi\u00f9 successo a ottenere il numero telefonico delle donne quando avevano appena raccontato una barzelletta a un gruppo di amici.\n\nNello studio, uno psicologo ha chiesto a tre uomini di raccontare (o non raccontare) una barzelletta divertente al bar mentre una donna sedeva a un tavolo vicino, dicendo loro di avvicinarsi poi alla donna per chiederle il numero. Una volta andato via l\u2019uomo, un ricercatore ha chiesto alla donna di valutare fascino e intelligenza dell\u2019uomo, e di indicare in che grado avrebbe voluto una relazione di lungo periodo con lui.\n\nDai risultati risultava che chi racconta barzellette ha il triplo di probabilit\u00e0 di ottenere il numero di telefono della donna rispetto agli uomini che non lo fanno. Inoltre, veniva giudicato pi\u00f9 attraente e pi\u00f9 intelligente.\n\n\u201cL\u2019effetto di un grande senso dell\u2019umorismo sull\u2019attrazione provata da una donna potrebbe essere spiegato in parte dal fatto che le persone divertenti sono considerate pi\u00f9 socievoli e pi\u00f9 intelligenti, cose che le donne cercano in un compagno\u201d, ha scritto l\u2019antropologo Gil Greengross.\n\nCircondati di amici. Le persone hanno un aspetto migliore quando sono in gruppo.\n\nDaniel Goodman/Business Insider\n\nIn un esperimento condotto durante uno studio del 2013 da parte di ricercatori della University of California-San Diego, 25 studenti universitari, maschi e femmine, hanno osservato 300 foto di facce femminili \u2014 una volta in gruppo e una volta in ritratti isolati. La stessa procedura \u00e8 stata ripetuta in un esperimento con 18 universitari che osservavano foto di facce maschili. I risultati dimostravano che i partecipanti valutavano pi\u00f9 attraenti tanto gli uomini quanto le donne quando erano ritratti in gruppo. \u00c8 stato definito \u201ceffetto cheerleader\u201c.\n\n\u201cIn effetti, avere uomini o donne che fanno da spalla pu\u00f2 essere una buona strategia di corteggiamento, soprattutto se le loro caratteristiche facciali integrano e sono superiori alle proprie peculiarit\u00e0 poco gradevoli\u201d, scrivono gli autori dello studio, Drew Walker e Edward Vul.\n\nLascia perdere le chiacchiere. Le persone che fanno domande pi\u00f9 profonde sembrano molto pi\u00f9 coinvolgenti rispetto a chi parla di cose superficiali.\n\nGetty Images\n\nIn uno studio del 1997, lo psicologo Arthur Aron e i suoi colleghi della State University of New York hanno separato due gruppi di studenti universitari abbinandoli, dando a ognuno 45 minuti per rispondere a una serie di domande.\n\nUn insieme di domande era composto da chiacchiere, mentre l\u2019altro era pi\u00f9 serio. Le persone che ponevano domande pi\u00f9 profonde sembravano maggiormente coinvolgenti. Addirittura, due partecipanti allo studio si sono innamorati mesi dopo, un risultato intrigante, anche se probabilmente insignificante.\n\nSii un leader.\n\nREUTERS/Trish Badger\n\nIn uno studio, i ricercatori hanno reclutato 49 consulenti legislativi del Wisconsin per valutare il fascino di vari politici. Prevedibilmente, i partecipati valutavano come pi\u00f9 attraenti i leader quando erano in linea con il proprio impegno politico (repubblicani o democratici).\n\n\u201cDiversamente delle tradizioni della ricerca che trattavano l\u2019attrattiva fisica come una caratteristica statica, le nostre scoperte evidenziano l\u2019importanza dell\u2019appartenenza di gruppo come una lente nella percezione dell\u2019attrattiva fisica di leader noti\u201c, questa la conclusione del principale autore Kevin Kniffin e dei suoi colleghi.\n\nSorridi. La scienza dice che un\u2019espressione facciale allegra pu\u00f2 compensare una relativa mancanza di attrattivit\u00e0.\n\nFrazer Harrison/Getty Images\n\nIn due esperimenti svolti in Svizzera i ricercatori hanno esaminato il legame tra fascino e sorriso.\n\nHanno scoperto che maggiore era il sorriso, pi\u00f9 un volto sembrava attraente.\n\nPrendi un cucciolo. Essere proprietario di un cane potrebbe segnalare che un uomo \u00e8 premuroso e capace a prendersi impegni di lungo periodo. E pu\u00f2 renderlo pi\u00f9 accessibile.\n\nWhitney Lewis Photography/Getty Images\n\nDurante un esperimento svolto nel 2014, 100 donne israeliane hanno letto brevi racconti a proposito di uomini. Alcuni di essi venivano descritti come \u201cmascalzoni\u201d: tradivano le loro partner e partecipavano a risse. Gli altri uomini venivano descritti come \u201cpap\u00e0\u201d stereotipi: svolgevano con impegno il proprio lavoro e si prendevano cura dei propri figli.\n\nOgni volta che il resoconto riguardava un mascalzone proprietario di cane, le donne lo giudicavano come compagno a lungo temine pi\u00f9 adatto rispetto a un mascalzone che non aveva un cane. I mascalzoni proprietari di cani venivano addirittura valutati come pi\u00f9 attraenti di pap\u00e0 con cani.\n\nSii gentile. Quando le persone sanno che qualcuno \u00e8 gentile, trovano pi\u00f9 attraente la sua faccia.\n\niStock\n\nIn uno studio del 2014, 60 uomini e 60 donne hanno osservato 845 foto di altre persone sulla ventina, tutte con espressioni neutrali. Alcune foto erano accompagnate dalle parole \u201cgentile\u201d e \u201conesto\u201d; le altre dalle parole \u201cmalvagio\u201d e \u201ccattivo\u201d; altre ancora non avevano nessuna informazione sulla personalit\u00e0.\n\nAlla fine, i partecipanti valutavano come pi\u00f9 attraenti le persone quando venivano descritte come gentili rispetto a quando erano descritte come cattive o quando prove di ulteriori informazioni.\n\n\u201cLe caratteristiche che riguardavano la personalit\u00e0 potrebbero essere collegabili all\u2019attrattivit\u00e0 facciale, al punto che quelle positive possono favorire l\u2019attrattiva facciale, mentre quelle negative possono ridurla\u201d, scrivono gli autori Yan Zhang, Fanchang Kong, Yanli Zhong e Hui Kou.\n\nVivi in un appartamento di lusso.\n\nYouTube/The Great Gatsby Trailer\n\nIn un piccolo studio condotto da ricercatori della Cardiff Metropolitan University, un uomo era stato fotografato in atteggiamento casual in un appartamento di lusso \u201cprestigioso\u201d e in un contesto abitativo standard \u201cdi status neutrale\u201d.\n\nQuando appariva come \u201cprestigioso\u201d veniva valutato pi\u00f9 attraente da un gruppo di 35 ragazze universitarie.\n\nAcquisisci capacit\u00e0 musicali. Suonare bene rende gli uomini pi\u00f9 attraenti per le donne.\n\nJoel C Ryan/Invision/AP\n\nIn uno studio del 2014, i ricercatori hanno chiesto a circa 1.500 donne (di et\u00e0 media di 28 anni) di ascoltare pezzi musicali semplici e complicati e valutare il fascio del compositore.\n\nI risultati dimostravano che esse preferivano la musica pi\u00f9 complessa quando erano \u201cnel momento pi\u00f9 adatto al concepimento\u201d, e le donne dicevano che avrebbero scelto il compositore della musica pi\u00f9 complicata come compagno di lungo periodo.\n\nColtivate la consapevolezza. Le donne trovano pi\u00f9 attraenti gli uomini consapevoli a causa della loro maggiore premurosit\u00e0.\n\nGetty Images\n\nNel 2015, dei ricercatori australiani hanno studiato studenti universitari in una sessione di appuntamenti lampo e hanno scoperto che gli uomini consapevoli tendono a ottenere valutazioni di fascino migliori da parte femminile.\n\nPrima dell\u2019inizio della sessione, \u00e8 stato chiesto a 91 studenti di compilare un questionario riguardante la consapevolezza, in cui indicare quanto concordavano con affermazioni come, \u201cPercepisco i miei sentimenti e le mie emozioni senza dovere reagire a essi\u201d.\n\nDopo ogni interazione con un partner del sesso opposto, gli studenti indicavano privatamente quanto avessero trovato \u201csexy\u201d il proprio partner e quanto gli sarebbe piaciuto uscire con quella persona.\n\nI risultati dimostravano che gli uomini erano attratti di solito da donne fisicamente attraenti (programmatori indipendenti avevano preliminarmente valutato il fascino degli studenti). Le donne erano attratte maggiormente da uomini consapevoli.\n\nI ricercatori hanno proposto come spiegazione che gli uomini consapevoli avrebbero potuto essere pi\u00f9 attenti verso i partner durate brevi interazioni e avrebbero potuto meglio affrontare la loro ansia, cosa che a sua volta li avrebbe resi pi\u00f9 attraenti.\n\nFai sport estremi, come immersioni subacquee in profondit\u00e0 o mountain bike.\n\nDoug Pensinger / Getty Images\n\nUno studio del 2014 condotto da ricercatori della University of Alaska di Anchorage ha scoperto che le donne sono attratte dagli uomini che corrono quelli che i ricercatori definiscono \u201crischi di cacciatori-raccoglitori\u201d.\n\nI ricercatori hanno fatto compilare a 233 universitari dei questionari su quanto avrebbero trovato attraente un partner che si impegnava in alcuni comportamenti rischiosi.\n\nI rischi dei cacciatori-raccoglitori includono mountain bike, immersioni in acque profonde e pattinaggio estremo. I rischi \u201cmoderni\u201d comprendevano il plagio di documenti accademici, maneggiare con disinvoltura sostanze chimiche in un laboratorio e non aggiornare l\u2019antivirus suo proprio computer.\n\nI risultati dimostravano che le donne dicevano che sarebbero state maggiormente attratte da uomini che affrontavano rischi da cacciatori-raccoglitori \u2014 quelli simili ai rischi affrontati dagli uomini primitivi; mentre sarebbero state meno attratte da uomini che affrontavano rischi moderni, probabilmente perch\u00e9 percepiti semplicemente come stupidi.\n\nVesti di rosso.\n\nTim P. Whitby/Getty Images\n\nRicercatori della University of Rochester hanno scoperto che le donne che vestono di rosso potrebbero attrarre maggiormente gli uomini.\n\nLo studio comprendeva una serie di esperimenti, in cui gruppi di circa 30 universitari maschi osservavano ritratti in bianco e nero di ragazze davanti a uno sfondo di volta in volta rosso, bianco, grigio, verde o blu.\n\nI risultati mostravano che gli uomini percepivano le donne davanti a uno sfondo rosso come pi\u00f9 fisicamente e sessualmente attraenti, e avrebbero anche pi\u00f9 probabilmente preferito uscire con loro.\n\nStranamente, quando si chiedeva agli uomini di indicare cosa contribuiva alla loro valutazione di attrattivit\u00e0, alcuni menzionavano il colore dello sfondo, suggerendo che la preferenza per il rosso sia inconscia.", "description": "", "authors": [], "top_image": "https://cdn.gelestatic.it/businessinsider/it/2019/08/5d5ae8fdcd97845e107226b3-1536-1152-1024x768.jpg"}