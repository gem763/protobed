{"pub": "businessinsider", "title": "In quello di Amazon non c\u2019\u00e8 un sorriso e nel Toblerone c\u2019\u00e8 un orso: dettagli nascosti e doppi sensi in 20 loghi aziendali \u2013 Business Insider Italia", "url": "https://it.businessinsider.com/in-quello-amazon-non-ce-un-sorriso-e-nel-toblerone-ce-un-orso-dettagli-nascosti-e-doppi-sensi-in-20-loghi-aziendali", "language": "", "published_at": "2019-08-29", "downloaded_at": "2019-09-02 07:21:43.885748+00:00", "text": "Puoi vedere un logo centinaia di volte senza notare tutto ci\u00f2 che c\u2019\u00e8 al suo interno.\n\nA quanto pare, molti loghi hanno un doppio significato che non \u00e8 sempre ovvio a prima vista.\n\nBusiness Insider ha chiesto a Debbie Millman, esperta di design, un\u2019opinione su circa 20 notevoli dettagli nascosti nei loghi: ecco cosa ha amato (e odiato) di loro.\n\nVisita la homepage di Business Insider per altre storie e iscriviti alla newsletter per rimanere sempre aggiornato.\n\nSi nascondono pur essendo in bella vista: sono le soprese nei famosi loghi aziendali. Le abbiamo viste forse centinaia di volte sui cartelloni pubblicitari, nei supermercati o addirittura a decorare degli aeroplani senza accorgercene.\n\nMentre alcuni dettagli nascosti fungono da spunti visivi della funzione o dell\u2019identit\u00e0 di un marchio, alcuni appaiono completamente forzati, secondo Debbie Millman, graphic designer, consulente di brand e conduttrice del podcast Design Matters. Millman ha lavorato con marchi del calibro di Burger King, Tropicana, H\u00e4agen-Dazs e Twizzlers per ridisegnare le loro identit\u00e0 di marchio.\n\nBusiness Insider ha chiesto a Millman cosa ne pensava di 20 notevoli dettagli nascosti nei loghi, da quelli buoni (FedEx, London Symphony Orchestra), ai cattivi (Hershey\u2019s Kisses, Le Tour de France), ai brutti (Baskin-Robbins, Tostitos).\n\nEcco i 20 loghi con significati nascosti, insieme alla valutazione di Millman su di loro.\n\nFedEx ha realizzato un logo originale con significato nascosto.\n\nIl punteggio di Millman: 10/10\n\n\u201c\u00c8 lo standard per tutti i simboli nascosti nei loghi. \u00c8 il grande esempio che tutti usano\u201d.\n\nAmazon \u00e8 un altro esempio ben noto.\n\nLa valutazione di Millman: 8/10\n\n\u201c\u00c8 un esempio piacevole, robusto, divertente e un po\u2019 estroso: diventa un precursore non solo dell\u2019avere qualsiasi cosa, ma anche dell\u2019eliminare tutti gli altri\u201d.\n\nIl significato nascosto di Gillette \u00e8 pi\u00f9 sottile.\n\nLa valutazione di Millman: 7.5 / 10\n\n\u201cPenso che si tratti pi\u00f9 di un lavoro interno, \u00e8 solo un piccolo tocco intelligente, non credo che comunichi qualcosa di pi\u00f9: \u00e8 un dettaglio nascosto.\u201d\n\nI baci di Hershey sembrano forzati, secondo Millman.\n\nLa valutazione di Millman: 5/10\n\n\u201cIl problema che ho con questo logo \u00e8 la proporzione delle lettere. Penso che per forzare un messaggio segreto nella parola kisses, \u201cbaci\u201d, la proporzione finisca per essere sbagliata. Quindi ci\u00f2 che guadagnano dall\u2019avere il kiss messo l\u00ec, lo perdono nella proporzionalit\u00e0 delle forme delle lettere, che appare molto forzata. \u201d\n\nToblerone produce cioccolato, il che rende il marchio giocoso.\n\nLa valutazione di Millman: 7/10\n\n\u201c\u00c8 carino, non penso che sia particolarmente ben disegnato, \u00e8 un po\u2019 goffo e ma non penso sia egregio, penso che la tipografia abbia davvero bisogno di una riprogettazione. Quante ombre puoi inserire in un logo? \u201d\n\nIl logo Sony VAIO intende rappresentare la transizione dalla tecnologia analogica a quella digitale.\n\nLa valutazione di Millman: 8/10\n\n\u201cPenso che questo sia stupendo, la mia unica critica \u00e8 la \u201ci\u201d. Ha quella strana curva, che per me non gli consente di essere perfetto, \u00e8 superflua. \u201d\n\nLe Tour de France, la prestigiosa maratona ciclistica, \u00e8 stata coinvolta per anni negli scandali del doping.\n\nLa valutazione di Millman: 5/10\n\n\u201cTrovo che l\u2019intero logo sia piuttosto imbarazzante e troppo ovvio, \u00e8 semplicemente un disastro, ed \u00e8 anche mal disegnato, \u00e8 davvero difficile per me separare il marchio dal comportamento\u201d.\n\nLo zoo di Kolner nasconde animali e una cattedrale nel suo logo.\n\nLa valutazione di Millman: 4/10\n\n\u201cQuell\u2019elefante sembra un formichiere, \u00e8 davvero disegnato molto male, a cominciare dalla stella al posto dell\u2019occhio \u2013 tutto sembra davvero forzato e sfigato.\u201d\n\nNorthwest Airlines \u00e8 ormai defunta, ma il logo viene ancora ricordato.\n\nLa valutazione di Millman: 2/10\n\n\u201c\u00c8 troppo vicino alla band NWA, troppo poco originale, immagino che se fossero ancora in attivit\u00e0, il logo sarebbe stato ridisegnato\u201d.\n\nIl logo di Goodwill col tempo \u00e8 piaciuto sempre di pi\u00f9 a Millman.\n\nLa valutazione di Millman: 8/10\n\n\u201c\u00c8 molto ben proporzionato, \u00e8 intelligente, non amo l\u2019immagine generale del marchio, ma amo il modo in cui \u00e8 resa. Non amo la dolcezza, ma per essere un logo tenero, felice, penso che sia davvero fatto bene. \u201d\n\nIl logo Sun Microsystems aveva punti molto alti e punti molto bassi per Millman.\n\nLa valutazione di Millman: 2/10\n\n\u201cQuante volte hai bisogno di scrivere \u201csun\u201d? Non mi dispiace il cubo \u2013 che in realt\u00e0 funziona davvero.\u201d Quello che rovina tutto per me \u00e8 l\u2019iconografia di \u201cSun microsystems\u201d. \u201d\n\nBaskin-Robbins utilizza uno schema cromatico fastidioso che Millman odiava.\n\nLa valutazione di Millman: 0/10\n\n\u201cJones Knowles Ritchie, che ha recentemente ridisegnato l\u2019immagine del marchio Dunkin, per favore ridisegni anche quella di Baskin-Robbins: li supplico di assumere Tosh Hall, il direttore creativo di JKR. Per favore rifatelo\u201d\n\nThe Guild of Food Writers era un altro dei preferiti di Millman.\n\nVoto di Millman: 9/10\n\n\u201cAdoro questo logo, penso sia un\u2019esecuzione perfetta, \u00e8 elegante, \u00e8 semplice, non ti colpisce in maniera troppo schiacciante, \u00e8 un logo davvero elegante e affascinante\u201d.\n\nSebbene Millman amasse il logo, non era una fan del cucchiaio affusolato \u2013 voleva che le sue linee fossero parallele.\n\nIl logo del Bronx Zoo \u00e8 particolarmente fastidioso per Millman, che ha appena visto vere giraffe durante un viaggio in Tanzania.\n\nLa valutazione di Millman: 6/10\n\n\u201cGli uccelli mi infastidiscono davvero, sembrano avvoltoi e in proporzione tutto sembra davvero sbagliato, non ha senso per me, perch\u00e9 sono cos\u00ec tanto al di sopra dello skyline? Penso inoltre che la tipografia sia sproporzionata rispetto alla larghezza e alla presenza dell\u2019animale. Le proporzioni delle giraffe sono sbagliate, la proporzione in relazione alla presenza degli animali \u00e8 sbagliata. \u201d\n\nIl logo di Pinterest ha lo scopo di nascondere un segnaposto, ma per Millman la \u201cP\u201d somiglia a malapena a un segnaposto.\n\nLa valutazione di Millman: 3/10\n\n\u201cPenso che sia troppo ovvio e non abbastanza ovvio, non so se mi spiego.\u201d\n\nMillman ha revisionato il logo originale di Codefish (a sinistra) ma ha preferito quello pi\u00f9 recente (a destra).\n\nLa valutazione di Millman: 3/10\n\n\u201cMi sembra che sia goffo e imbarazzante.\u201d Millman ha trovato una collezione di loghi ispirati al pesce e ha preferito il primo della lista rispetto a entrambi i loghi di Codefish.\n\nIl logo Cisco \u00e8 un omaggio al suo patrimonio tecnologico e locale.\n\nLa valutazione di Millman: 8.5 / 10\n\n\u201cMi piace, penso che sia semplicissimo, mi piace il fatto che ti ricordi che la parola \u201cCisco \u201d deriva dalla parola \u201cSan Francisco\u201d in un modo carino e non troppo ovvio.\u201d\n\nTostitos fa infuriare Millman.\n\nLa valutazione di Millman: 1/10\n\n\u201cPari merito con Verizon per il peggior logo di tutti i tempi. Penso che il logo Tostitos sia un disastro, tutto \u00e8 semplicemente imbarazzante, \u00e8 un\u2019immagine forzata di una strana ciotola.\n\nIl logo dello Zoo di Pittsburgh, proprio come gli altri due zoo della lista, utilizzava sagome di animali nel suo logo.\n\nLa valutazione di Millman: 3/10\n\n\u201cNon capisco perch\u00e9 tutti questi zoo stiano cercando di creare doppi sensi, questo sembra un poster di un film di alieni dove [il gorilla e il leone] stanno per litigare. E perch\u00e9 sempre questi uccelli in volo? Penso anche che la spaziatura tra le parole \u201cPittsburgh\u201d e \u201cZoo\u201d sia cos\u00ec grande da poterci parcheggiare in mezzo un\u2019auto.\u201d\n\nIl logo della London Symphony Orchestra (LSO) \u00e8 il preferito di Millman.\n\nLa valutazione di Millman: 10/10\n\n\u201cUno dei loghi pi\u00f9 belli e pi\u00f9 lirici che abbia visto in molto tempo: sembra davvero ragionato, fatto molto artisticamente e accuratamente.\u201d", "description": "", "authors": ["Ivan De Luce"], "top_image": "https://cdn.gelestatic.it/businessinsider/it/2019/08/5d1f7057a17d6c06be573144-1536-1152-1024x768.jpg"}