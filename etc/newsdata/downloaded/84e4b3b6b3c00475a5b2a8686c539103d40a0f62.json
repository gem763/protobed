{"pub": "businessinsider", "title": "Arriva Disney+ e i guadagni saranno enormi", "url": "https://it.businessinsider.com/arriva-disney-e-i-guadagni-saranno-enormi", "language": "", "published_at": "2019-08-31", "downloaded_at": "2019-09-02 07:34:57.247406+00:00", "text": "Potrebbero essere maggiori persino del pur alto previsto gli incassi di Disney+, la tv in streaming di Disney che si \u00e8, di recente, fusa con Twenty-First Century Fox, e che sar\u00e0 lanciata a novembre (per ora solo negli Usa)\n\nL\u2019effetto dell\u2019arrivo di Disney+ sui mercati rischia di essere dirompente, non solo dal punto di vista dei contenuti, ma anche da quello degli incassi (che rischiano di tradursi in perdite per la concorrenza).\n\nDal punto di vista dei contenuti, il portfolio della nuova rete in streaming sar\u00e0 ricchissimo perch\u00e9, com\u2019\u00e8 ovvio, offrir\u00e0 in esclusiva (il che significa togliendoli alla concorrenza) i contenuti dei suoi marchi, Disney e Fox (tra cui \u201cI Simpsons\u201d) ma anche di brand come Marvel, Pixar, Lucasfilm (in arrivo, pare, una serie su Obi Wan Kenobi), ABC (\u201cGrey\u2019s Anatomy\u201d per esempio) National Geographic e FX Networks.\n\nMa \u00e8 da quello dei guadagni che la faccenda sembra farsi seria: alla fine del 2018 Disney ha previsto che Disney + avrebbe dovuto essere in grado di catturare da 60 a 90 milioni di abbonati entro la fine del 2024 ( equivalente al 20% al 30% della popolazione totale degli Stati Uniti) con un prezzo di abbonamento di 6,99 dollari al mese. Ottimo, no? S\u00ec.\n\nMa potrebbe trattarsi di un\u2019approssimazione per difetto, perch\u00e9 secondo un recente sondaggio condotto dagli analisti di UBS, la percentuale di aspiranti abbonati sarebbe del 43% degli americani. Non solo. Ma il 57% di quel 43% sostiene che dopo l\u2019arrivo di Disney+ annuller\u00e0 uno o pi\u00f9 dei servizi di streaming gi\u00e0 attivi ora.\n\nUn terremoto a forma di topo con le grandi orecchie incombe sul mondo dello streaming. Stay Tuned.", "description": "", "authors": [], "top_image": "https://cdn.gelestatic.it/businessinsider/it/2019/08/135-1024x561.jpg"}